Innym sposobem, którym twórcy gier zachęcają graczy do mikrotransakcji,
jest zmuszanie ich do tzw. grindu, czyli konieczności wielokrotnego powtarzania
jakiegoś etapu gry lub misji w celu zdobycia odpowiedniej ilości surowców lub
waluty premium potrzebnych do uzyskania nowego wyposażenia lub bohatera.
Trudność i czasochłonność w zdobywaniu tych przedmiotów ma zniechęcać do
pozyskania ich w toku gry na rzecz szybkiego rozwiązania w postaci mikropłat-
ności (Sorens, 2007). Jednym z przykładów skrajnego grindu może być rozwią-
zanie zastosowane w Star Wars: Battlefront 2, grze wydanej przez Electronic Arts,
w której odblokowanie postaci Dartha Vadera i Luke’a Skywalkera przeciętne-
mu graczowi mogło zająć 80 godzin (po 40 godzin na każdą postać) ciągłego
powtarzania tych samych zadań (Martin, 2017). Innym przykładem narażania
graczy na skrajny grind jest przypadek gry PlayerUnknown’s Battleground, znanej
również jako PUBG, w której odblokowanie najrzadszego przedmiotu – kurtki
– zajęłoby przeciętnemu graczowi około 80 lat. Można ją znaleźć jedynie w spe-
cjalnej Skrzynce motocyklowej, a szansa jej wylosowania to 0,01%. Inny unikalny
przedmiot – Materiałowa maska na twarz w cętki – dostępny wyłącznie w płat-
nych skrzynkach DESPERADO wymagałby od gracza przeciętnie pięciu lat wy-
kupowania maksymalnej liczby skrzynek każdego tygodnia1 i wydania na ten cel
około 1562 dolarów (Orland, 2018). Należy w tym miejscu również wspomnieć,
że PUBG oferuje możliwość zakupu konkretnych przedmiotów, bez konieczno-
ści ich losowania, na rynku społecznościowym platformy Steam, na której gracze
mają możliwość sprzedawać i kupować przedmioty z gry. Ich cena uzależniona
jest od unikalności.
W kontekście wpływu mikrotransakcji na rozgrywkę i sposobów nakłaniania
graczy do dokonywania mikrotransakcji istotny jest również jeden z patentów
udzielony firmie Activision, będącej producentem m.in. serii gier Call of Duty.
W dokumencie zatytułowanym System and Method for Driving Microtransactions
1 Maksymalna liczba skrzynek, którą mógł kupić gracz, to sześć na każdy tydzień.
165Mikrotransakcje w grach komputerowych...
in Multiplayer Video Games opisany został system, który miałbym sterować pro-
cesem matchmakingu (przydzielania graczy do określonych zespołów w grze
online) w sposób, który zachęcałby graczy do dokonywania mikrotransakcji
(Activision Publishing Inc., 2017). Twórcy opisują tu wykorzystanie systemu do
tworzenia zespołów, które skutkowałyby zwiększeniem częstotliwości zakupów
w grze: „Przykładowo, silnik mikrotransakcji mógłby sparować gracza z o wiele
większym poziomem doświadczenia z nowym graczem w celu skłonienia go do
zakupu przedmiotu posiadanego/wykorzystywanego przez bardziej doświadczo-
nego gracza. Młody gracz mógłby chcieć naśladować wprawnego gracza przez
zdobycie tej samej broni lub innych przedmiotów przez niego wykorzystywa-
nych” (Activision Publishing Inc., 2017, tłum. własne). Z przytoczonego cytatu
wynika, że w celu skłonienia gracza do zakupu mikrotransakcji specjalnie za-
projektowany system przydzielałby go do znacznie lepszego gracza, by wzbudzić
w nim błędne przekonanie, że jego zły wynik w meczu jest skutkiem nieposia-
dania odpowiedniej broni lub innego wyposażenia, a nie niewystarczającego do-
świadczenia. Twórcy patentu opisują również możliwość wykorzystania systemu
do promowania przedmiotów, które w danej chwili są na wyprzedaży poprzez
manipulowanie matchmakingiem.
Warto w tym miejscu przytoczyć wystąpienie dyrektora generalnego stu-
dia Tribeflame, zajmującego się produkcją gier na urządzenia mobilne, Torulfa
Jernströma, który zaprezentował techniki stosowane w grach wideo, mające skła-
niać użytkowników do zakupu mikrotransakcji. Podczas prezentacji na Pocket
Gamer Connects w 2016 roku w Helsinkach Jernström wymienił m.in. następu-
jące sposoby monetyzacji darmowych gier wideo:
1. zbudowanie w grze ekonomii, która pozwoli graczom wydać odpowied-
nio wysoką sumę w ramach mikrotransakcji;
2. dostosowanie oferty mikrotransakcji do czterech typów gracza według
klasyfikacji Bartle’a: zdobywcy, odkrywcy, dusza towarzystwa, zabójcy
(Bartle, 1996). Zdaniem Jernströma najbardziej opłacalnym adresatem
mikrotransakcji jest zdobywca, któremu należy sprzedawać przedmioty
usprawniające i ułatwiające rozgrywkę, ponieważ jest on najbardziej sko-
ry do wydawania pieniędzy w celu zdobycia wszystkich osiągnięć;
3. monetyzację etapową, czyli dostosowanie oferty do etapu, na którym
znajduje się gracz. Na pierwszym stopniu należy złożyć nowemu graczo-
wi atrakcyjną ofertę, która zachęci go do zakupu i spowoduje przywią-
zanie do danej gry ze względu na zainwestowane pieniądze. Na kolej-
nym etapie graczowi, który z gry czyni przyzwyczajenie, oferowane są
166Klaudia Markowska
ułatwienia pomagające przejść do kolejnego poziomu. Na ostatnim eta-
pie znajdują się osoby, które zaczęły traktować rozgrywkę jako hobby.
Zgodnie z założeniami modelu hobbiści zaangażowani w grę skłonni są
wydać znaczne ilości pieniędzy na mikrotransakcje, które zaoszczędzą im
czas na różnych czynnościach w grze;
4. gachę, której mechanizm Jernström opisuje w następujący sposób: „nie-
ważne, jak dużo pieniędzy wydasz, nie możesz bezpośrednio otrzymać
karty, którą chcesz. Musisz ciągle płacić, żeby otrzymać pełno losowych
kart, i mieć nadzieję, że to, czego chcesz, jest pośród nich” (tłum. własne;
Jernström, 2016);
5. wywieranie presji na graczu poprzez zastosowanie limitu czasu na doko-
nanie zakupu. Torulf Jernström proponuje stosowanie wszelkiego rodza-
ju symboli graficznych i dźwiękowych, które mają potęgować wrażenie
uciekającego czasu, w celu nakłonienia gracza do dokonania spontanicz-
nego zakupu;
6. wykorzystanie niechęci do straty poprzez stwarzanie sytuacji, które grożą
utratą dóbr w grze, i oferowanie rozwiązania poprzez dokonanie płatno-
ści;
7. zastosowanie modelu subskrypcji do generowania stałego przychodu
z mikrotransakcji;
8. zakotwiczenie, czyli złożenie początkującemu graczowi znacznie wyższej
oferty, co działać będzie jako punkt odniesienia względem pozostałych
przedmiotów. Zaproponowanie drogiego przedmiotu sprawi, że niższe
ceny za inne przedmioty postrzegane będą przez gracza w pozytywny
sposób, co zachęci go do kupna;
9. społeczny dowód słuszności – informowanie graczy o zakupach dokona-
nych przez pozostałych uczestników prowadzi do postrzegania ich jako
naturalnych dla danej gry (Jernström, 2016).
Sposób nakłaniania graczy do dokonywania mikrotransakcji jest szczególnie
istotny w kontekście badań przeprowadzonych przez Davida Zendle’a, Rachel
Meyer i Harriet Over w 2019 roku. Dotyczyły one zależności między patologicz-
nym hazardem a motywacją do zakupu loot boxów wśród grupy wiekowej 16–18
lat. Wyniki otrzymane przez badaczy wykazały silniejszą zależność tych czyn-
ników wśród młodzieży niż w przypadku badanej wcześniej grupy dorosłych
(Zendle, Meyer, Over , 2019).
Równie istotne dla debaty dotyczącej związku między hazardem a mikrotran-
sakcjami są wyniki, które w listopadzie 2020 roku otrzymało Gambling Health
167Mikrotransakcje w grach komputerowych...
Alliance. W toku badań z udziałem 611 osób w wieku od 13 do 24 lat mieszkają-
cych na terenie Anglii, Szkocji i Walii ustalono, że prawie 1/4 badanych w wieku
11–16 lat przynajmniej raz zapłaciła za otwarcie loot boxa. 31% młodych graczy
przyznało, że ma trudności ze śledzeniem, ile pieniędzy przeznacza na skrzynki,
a 33% nie czuje kontroli nad wydatkami spowodowanymi tego rodzaju mikro-
transakcjami. Prawie 1/4 graczy zadeklarowała, że czuje się uzależnieniona od
loot boxów, z czego niemal połowa doświadczyła uczucia frustracji i złości wsku-
tek wylosowania mało wartościowych przedmiotów (Gambling Health Alliance,
2020). Należy w tym miejscu zaznaczyć, że ponad 1/3 ankietowanych przyznała,
że pierwszy raz wydała pieniądze na loot boxy w wieku 13 lat lub mniej ze wzglę-
du na brak restrykcji w tej kwestii