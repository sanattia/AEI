Uwaga na hazard w grach komputerowych

Systemy mikropłatności w grach komputerowych, zwane powszechnie loot boxami, mogą być niebezpieczne i powodować uzależnienia, zwłaszcza wśród najmłodszych. Ostrzegają przed nimi psychologowie, a rządy wielu krajów szukają narzędzi, by walczyć z tym procederem.

Tzw. loot boxy to nagrody losowe, np. w postaci ulepszeń czy dodatkowych funkcji, kupowane przez graczy w trakcie przechodzenia kolejnych etapów gier. Ich poprzednikiem były Downloadable Content, czyli płatne dodatki, przy czym w ich przypadku użytkownik wiedział, za co płaci. Loot boxy różnią się od nich właśnie losowością – płacąc gracz nie wie, na jaką konkretnie funkcjonalność trafi. – Losowość wiąże się z emocjami, ale pojawia się dyskusja etyczna związana z hazardowym charakterem tego rozwiązania – powiedział portalowi www.rp.pl Michał Litworowski, prezes Nano Games.

Czy loot boxy to hazard?

O tym, że loot boxy mają wiele cech hazardu i mogą uzależniać, przekonani są psychologowie. Dotyczące tego badanie przeprowadzili nawet naukowcy z University of Adelaide, którzy przeanalizowali wiele gier zawierających opcje mikropłatności. Z badania wynika, że niektóre gry z loot boxami przywiązują do siebie graczy, uzależniają i zmuszają do wydawania dodatkowych pieniędzy. – Tego rodzaju praktyki mogą doprowadzić część graczy do wydawania znacznie większych sum pieniędzy niż planowali lub nawet posiadają, szczególnie gdy korzystają z wirtualnych walut i kart kredytowych, co utrudnia kontrolę nad wydatkami – powiedział cytowany przez „Rzeczpospolitą” dr Daniel King z University of Adelaide's School of Psychology.

Zjawisko hazardu w grach komputerowych zwróciło już uwagę polityków. Belgijska Komisja Hazardowa w kwietniu 2018 r. uznała loot boxy za formę nielegalnego hazardu, a tamtejszy minister sprawiedliwości zaapelował, by tak samo postąpiły wszystkie kraje Unii Europejskiej. Z mikropłatnościami w grach chcą walczyć także Australia, Chiny oraz Stany Zjednoczone. Według doniesień mediów, sprawie przygląda się także polskie ministerstwo przedsiębiorczości i technologii. – Klient kupujący towar w sklepie ma prawo oczekiwać, że towar będzie w 100% pełnoprawnym produktem, z którego będzie mógł w pełni korzystać, a do ukończenia którego nie będzie musiał dokonywać dodatkowych zakupów – podkreśla biuro prasowe resortu.

Z tego względu warto kontrolować, czy dzieci i młodzież – wśród których gry komputerowe są szczególnie popularne – nie nadużywają korzystania z loot boxów, a najlepiej wprowadzić im na to rygorystyczne limity. Pełnoletni miłośnicy gier komputerowych mogą natomiast korzystać z usług legalnych polskich bukmacherów – można u nich znaleźć szeroką ofertę zakładów wzajemnych na e-sporty – rozgrywki drużynowe w ramach najpopularniejszych gier jak DOTA, Counter Strike Globar Ofensive czy League od Legends. W ten sposób można połączyć znajomość rynku gier komputerowych z towarzyską rozwrywką.