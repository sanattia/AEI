 …KARYKATURY ROBIN HOODA

O co chodzi? Otóż pod płaszczykiem sprzedaży innym, postanawia okraść ich portfele i zasilić własne. Tu jednak nikt nie napada na wozy pełne złota i ukrywa się w słynnym lesie z hrabstwa Nottinghamshire. Podstawowym obiektem zainteresowań są przede wszystkim rzadkie rodzaje ekwipunku, waluty premium występujące w grach oraz całe konta. Problem ten jest szczególnie widoczny w krajach azjatyckich, takich jak Korea Południowa, Chiny czy Japonia. Dobrym przykładem będzie sprawa Lu Mou, który posiadał potężną postać w grze typu MMORPG “Justice Online”. Zainwestował w nią poprzez system mikropłatności blisko 5,4 miliona złotych! Nie mogąc poświęcić dostatecznie dużo czasu na grę zdecydował się skorzystać z praktyki współdzielenia konta z Li Moushengiem. Z czasem zaprzyjaźnili się na tyle, by Lu Mou przekazał Li Moushengowi swój numer telefonu – będący istotnym zabezpieczeniem konta w grze w razie kradzieży. Wkrótce Li wyczuł w całej sytuacji możliwość zarobienia pokaźnej kwoty i… zażądał okupu za postać w wysokości ponad 55 tysięcy dolarów, lecz właściciel odmówił. Sprytny Li na tym nie poprzestał i postanowił sprzedać awatara. Popełnił jednak dwa kluczowe błędy: nie zapytał Lu o zdanie oraz pomylił kwotę. O ile? No cóż — o dwa zera, przez co sprzedał postać za… 552 dolary. Właściciel uznał, że dalsza współpraca nie ma sensu, a następnie pozwał Li oraz producenta gry. NetEase bardzo szybko zawarło ugodę, zgodnie z którą anulowano sprzedaż postaci, a ona sama wróciła do pierwotnego właściciela, który miał zapłacić niedoszłemu nabywcy 13 tysięcy dolarów zadośćuczynienia.

W Polsce również dochodzi do podobnych zdarzeń. Najsłynniejsze z nich pochodzi z 2009 roku i dotyczy 27-letniego mieszkańca Olsztyna, który zgłosił kradzież jego wirtualnego dorobku w grze Metin2. Mężczyzna wycenił swoje straty na około 900 złotych, które utracił przez brata swojej znajomej z Krakowa, który włamał się na jego konto i zabrał przedmioty. Polski Sąd wydał w 2010 roku wyrok w tej sprawie. Skazał on oskarżonego na rok pozbawienia wolności z warunkowym zawieszeniem wykonania kary na okres próby wynoszący trzy lata. Ponadto Sąd wymierzył grzywnę w wysokości 20 stawek dziennych w wysokości 10 złotych. Czyn ten został zakwalifikowany jako przestępstwo z art. 287 § 1 kodeksu karnego, czyli oszustwo komputerowe zagrożone karą pozbawienia wolności od 3 miesięcy do lat 5. Co ciekawe według policyjnych danych w 2016 roku stwierdzono 4207 przypadki przestępstw z ww. artykułu. Ostatnimi czasy stała się głośna sprawa 23-latka z Wrocławia, który wyłudził ponad 8 tysięcy złotych od minimum trzech pokrzywdzonych. W grze funkcjonuje wirtualna waluta zwana Yang. Wrocławianin oferował jej sprzedaż, lecz nigdy nie trafiały one na konto kupujących. Wkrótce do jego drzwi zapukała policja, a on sam przyznał się do wszystkich zarzutów. Tak naprawdę nigdy nie posiadał owej waluty, a zarobione pieniądze przeznaczał na internetowy hazard. W tym wypadku będziemy mówić o przestępstwie z art. 286 § 1 kodeksu karnego, rozumiane jako oszustwo, zagrożone karą pozbawienia wolności od 6 miesięcy do lat 8. Na wysokość kary w tym przypadku wpłynie jednak opinia biegłych, którzy stwierdzili u 23-latka silne uzależnienie znacznie ograniczające poczytalność. My jednak nie tracąc czasu płyńmy dalej do…