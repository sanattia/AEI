Loot boxy tylko dla dorosłych? Niemcy chcą wprowadzić nowe prawo

Loot boxy tylko dla dorosłych? Niemcy chcą wprowadzić nowe prawo

Zdaje się, że kolejny europejski kraj zamierza na poważnie zająć się loot boxami w grach i tym razem chodzi o naszych zachodnich sąsiadów, czyli Niemcy. Jak donoszą Der Spiegel i Eurogamer, niemiecki Bundestag przyjął zreformowaną ustawę o ochronie młodzieży, która ograniczyłaby skrzynki z łupami do gier z klasyfikacją wiekową powyżej 18 lat. Jak tłumaczą ustawodawcy, „mechanizmy podobne do hazardu” stanowią zbyt duże zagrożenie dla dzieci. Nowelizacja ustawy musi jeszcze uzyskać zgodę Bundesratu, ale nowe prawo może wejść w życie już wiosną, jeśli wszystko pójdzie zgodnie z planem… ustawodawców. Fakt, że Niemcy biorą się za skrzynki z łupami, raczej nie powinien dziwić, gdyż od dawna w tym kraju gry wideo są objęte mocnymi restrykcjami, co przed laty skutkowało m.in. zmianą koloru krwi (np. na zielony), usuwaniem brutalnych gier ze Steam czy po prostu zakazem ich wydawania.  

    Zdaje się, że kolejny europejski kraj zamierza na poważnie zająć się loot boxami w grach i tym razem chodzi o naszych zachodnich sąsiadów, czyli Niemcy.

Loot boxy tylko dla dorosłych? Niemcy chcą wprowadzić nowe prawo

Deweloperzy tacy jak EA zaprzeczają powiązaniom z hazardem i porównują skrzynki z łupami do jajka Kinder czy innych smakołyków z niespodziankami w środku. Przeciwnicy jednak starają się obalać te argumenty, oskarżając studia o projektowanie mechaniki loot boxów, aby wykorzystywać użytkowników obietnicami rzadkich przedmiotów kosmetycznych lub korzyści typu „pay-to-win”. Jeśli zaproponowany projekt ustawy zostanie zatwierdzony, to nie będzie oznaczał on całkowitego zakazu, jak w Belgii, ale nadal mógłby mieć bardzo duży wpływ na gry sprzedawane w Niemczech. Sklepy z grami mogą być zmuszone do wprowadzenia bardziej rygorystycznych kontroli wieku, a deweloperzy będą musieli ograniczyć dostęp do skrzynek z łupami w tym kraju lub całkowicie usunąć tę mechanikę w swoich tytułach. Może to być szczególnie bolesne dla wydawców, takich jak EA, które uczyniły tego typu systemu podstawę w grach takich jak FIFA 21 (tryb Ultimate Team). W tym przypadku firma musiałaby podnieść klasyfikację wiekową gry z 3 plus do 18 plus i odciąć ogromną część jej odbiorców. 

 

Inne kraje mogą pójść w ślady Niemców. Część rządu Wielkiej Brytanii wezwała do wprowadzenia przepisów, które traktowałyby skrzynki z łupami jak hazard. Jeśli tak się stanie, deweloperzy mogą stanąć przed jeszcze trudniejszymi decyzjami dotyczącymi skrzynek z łupami. Bez względu na to, jak bardzo twórcy mogą być zaangażowani w te pseudolosowe paczki, mogą zdecydować się na wycofanie z ich implementacji, jeśli wystarczająca liczba rządów sprawi, że loot boxy będą zakazane lub mocno ograniczone wiekowo. Niewykluczone także, że tematem zajmie się Unia Europejska i wtedy stosowne przepisy mogą być wprowadzone we wszystkich krajach członkowskich, w tym w Polsce. 