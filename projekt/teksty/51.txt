Za nieco ponad tydzień na konsolę Nintendo Switch zawita zupełnie nowa gra imprezowa, a firma Nintendo postanowiła nareszcie przedstawić światu, o co właściwie chodzi w tej nadciagającej produkcji.

Do sieci trafił pierwszy pełen zwiastun gry "Everybody 1-2-Switch!", której premierę wyznaczono na 30 czerwca 2023 roku. Cena to 29,99 dolara.

Z udostępnionych informacji wynika, że ta nowa produkcja stanowi połączenie licznych mini gier, które podkręcą każdą imprezę. Właściciele Switcha będą mogli prowadzić lokalną rozgrywkę multiplayer w grupach od 2 do aż 8 osób. Ponadto, sieciowy tryb online umożliwi wspólną zabawę nawet 100 graczy.

Lista wszystkich mini gier Everybody 1-2-Switch! nie została jeszcze wyjawiona, ale wiemy, że nie zabraknie w niej pozycji zręcznościowych, gracze będą mogli także wykazać się refleksem oraz wiedzą w quizach. Nie zabraknie także klasycznego Bingo.

Gra Everybody 1-2-Switch! została zapowiedziana na początku tego miesiąca. Wygląda na to, że firma Nintendo zamierza po prostu zaskoczyć swoją społeczność. Zamierzacie sięgnąć po ten tytuł?