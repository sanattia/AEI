Triki na optyczne powiększenie łazienki
Artykuły o wnętrzach Porady
11 marca 2023
Triki na optyczne powiększenie łazienki
Nawet najmniejszą łazienkę można tak zaprojektować i urządzić, że zmieni się w przytulną i funkcjonalną część domu. Mieszkania, dostępne na rynku wtórnym,  niejednokrotnie posiadają łazienki w stylu PRL’owskim, czyli małe i ciasne przestrzenie. W tamtych czasach obowiązywały inne standardy, co do wielkości mieszkań i dużym luksusem było posiadanie wanny i sedesu, dlatego też wciskano je do najmniejszego pomieszczenia w mieszkaniu. Jak więc sprawić, aby mała łazienka sprawiała wrażenie, że jest większa? 

Nie przedłużając – zapraszam do przeczytania poradnika „Triki na optyczne powiększenie łazienki”!

    Wykorzystaj szklane powierzchnie.

Drzwi do małej łazienki ze wstawionym, hartowanym, matowym szkłem mogą wnieść do wnętrza  dużo więcej światła, a także stworzyć wrażenie większej przestrzeni.

    Zastąp wannę kabiną prysznicową.

W sprzedaży dostępne są różnego rodzaju kabiny prysznicowe do małych łazienek, którymi świetnie można zastąpić wannę. To niezwykle funkcjonalne rozwiązanie, dzięki któremu można zyskać dużo wolnej powierzchni.

Triki na optyczne powiększenie łazienki
Foto: blu.com.pl

    Zmień kształt wanny

Jeśli jesteś wielbicielem długich kąpieli w wannie, postaraj się kupić wannę narożną o małych gabarytach. Zajmiesz w ten sposób tylko jeden róg łazienki. Możesz pokusić się o zainstalowanie osłon szklanych lub pleksi wokół brzegu wanny i korzystać z niej również, jak z prysznica.

    Wybierz nowe, jasne kafelki

Jasny kolor kafelków sprawi, że mała łazienka stanie się bardziej przestronna i radośniejsza. Bogata gama kolorystyki ceramicznych płytek daje możliwość zaspokojenia potrzeb każdego klienta.

Triki na optyczne powiększenie łazienki
Foto: magnoliamarket.com

    Rozstaw wszystko po kątach

Dzisiaj nie jest już problemem dopasowanie instalacji wodnej do własnych potrzeb, dlatego, jeśli chcesz mieć zagospodarowane wszystkie rogi małej łazienki, możesz to bez trudu osiągnąć. Dostępne są w sprzedaży narożne umywalki, prysznice, wanny a nawet sedes można tak ustawić. Dzięki temu powstaje dużo wolnej przestrzeni na środku.

    Siedząca kąpiel

Chciałbyś mieć coś między wanną a prysznicem? Nie ma problemu. Taki rodzaj wanny narożnej z siedziskiem, pozwoli Ci na komfortowe branie prysznica na siedząco a jeśli zechcesz wykąpać się w wannie, będzie to również możliwe.

    Kabina prysznicowa bez brodzika

Zyskasz więcej powierzchni, decydując się na prysznic z tą samą posadzką, co w całej łazience. Przestrzeń prysznica w małej łazience wystarczy odgrodzić tylko szklaną ścianką i wykonać odpływ w podłodze.

Triki na optyczne powiększenie łazienki