Uwarunkowania hazardowej gry nie są jednoznacznie określone. Zwykle
uważa się, że przy powstawaniu uzależnienia od hazardu uczestniczy wiele róż-
norodnych czynników ryzyka. Tak samo następstwa wywołane problemową czy
patologiczną grą są bardzo różne. W celu odpowiedniego poznania zjawiska nale-
ży dobrze opisać czynniki gry hazardowej. Dzięki temu można lepiej zrozumieć,
dlaczego tylko niektórzy spośród bardzo wielu grających uzależniają się.
Zwykle ujmuje się te czynniki w kilka grup. Raylu i Oei proponują podział na
czynniki: rodzinne, socjodemograficzne i społeczne oraz osobowe.
By odpowiedzieć na pytanie będące tytułem tego podrozdziału, należy naj-
pierw wytłumaczyć, czym w ogóle są mikrotransakcje w grach i jak połączono
je z mechanikami przypominającymi hazard. Tradycyjne mikrotransakcje, czyli
metody monetyzowania treści gier wideo opierają się na wydawaniu małych kwot
prawdziwej waluty na kupowanie wirtualnych przedmiotów lub zdobywanie prze-
wagi w grze. Techniki sprzedaży takich udogodnień są popularne już od wielu lat.
Przykładowo w roku 2011 gra akcji Dynasty Warriors 7 oferowała możliwość za-
kupu ekskluzywnych broni za 0,99–1,99 dolarów81. Natomiast gra Forge of Empires
– w której rozwijamy swoją prehistoryczną osadę, a rdzeń rozgrywki oparty jest
na czekaniu, aż coś zostanie wybudowane czy wyprodukowane – zawierała moż-
liwości przyśpieszenia tych wszystkich akcji za niewielką opłatą. Gracze mają do
dyspozycji możliwość kupienia nie tylko czystej przewagi w grze, ale także przed-
miotów wzbogacających graficznie, które pozwalają im się wyróżnić na tle innych.
Oprócz kupowania pojedynczych przedmiotów w grach często możliwe jest
nabywanie „sezonowych przepustek” (season pass), które gwarantują, że przez
określony czas gracz będzie dostawał więcej nagród za swoje zaangażowanie
w grę. W taki sposób twórcy mogą łatwo przywiązać do swojego tytułu użytkow-
nika, ponieważ ten, kupując taką przepustkę, musi następnie często grać (w celu
zdobycia korzyści), by jego wydatek nie poszedł na marne. Dodatkowo niejedno-
krotnie po określonym czasie pewne przedmioty, które można zdobyć w ramach
przepustki sezonowej, już nigdy nie trafią do sprzedaży, a ich limitowana czasowo
dostępność tym bardziej skłania graczy do zakupów.
W powyższych wskazanych przypadkach gracze dokładnie wiedzą, co kupu-
ją za swoje pieniądze. Z kolei loot boxy to stosunkowo nowa metoda „mikro-
transakcji”, która polega na płaceniu za losowy przedmiot z danej skrzynki (listy
przedmiotów). Na przykład w bardzo popularnej grze typu first-person shooter
(strzelanka wieloosobowa) Counter-Strike: Global Offensive gracze mogą zapłacić
2,49 dolara za otworzenie skrzynki zawierającej „skórkę”, która zmienia wygląd
broni gracza82. Przy czym nigdy nie wiadomo, czy wylosuje się przedmiot pożą-
dany i wartościowy, który potem można odsprzedać na rynku gry nawet za tysią-
ce dolarów, czy raczej coś nieatrakcyjnego i powszechnego. Bardzo często reguły
takiego losowania nie są do końca znane i gracze nie mają pewności, jaką mają
szansę na zdobycie pożądanego przedmiotu.
Zdarzają się przypadki, w których otworzenie skrzynki jest darmowe, co naj-
częściej jednak ma na celu skłonienie gracza, by zainwestował więcej w mikro-
płatności wewnątrz gry w przyszłości. Co więcej, takie darmowe loot boxy często
nie posiadają tak atrakcyjnej oferty przedmiotów jak ich odpłatne odpowiedniki.
Dodatkowo możliwość zakupu lub zdobycia niektórych skrzynek jest limitowana
czasowo, co ma zachęcać graczy do spędzania w grze większej ilości czasu lub też
zainwestowania pieniędzy w loot boxy „właśnie teraz”, póki pożądana oferta jest
wciąż dostępna.Pomysły te okazały się niezwykle trafne, a skrzynki szybko ewoluowały z nie-
znanej graczom mechaniki do świetnie zarabiającego sposobu monetyzacji treści.
Analitycy szacują, że do roku 2022 zyski z tytułu sprzedaży loot boxów w branży
gier sięgną już 50 miliardów dolarów rocznie83