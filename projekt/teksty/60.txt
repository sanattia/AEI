Powstaje pierwsza prywatna stacja kosmiczna. Ma testować sztuczną grawitację
11.05.2023
Ewelina Zambrzycka-Kościelnicka
Udostępnij:

Już w sierpniu 2025 roku ma trafić na orbitę Haven-1 – pierwszy moduł prywatnej stacji kosmicznej. Startup Vast Space z Kalifornii właśnie podpisał umowę z SpaceX, co znaczy, że stacja poleci na orbitę na szczycie rakiety Falcon 9.
W tym artykule:

    Co zastąpi ISS na orbicie?
    Czym będzie się zajmować Haven-1?
    Jak polecieć na prywatną stację kosmiczną?
    Coraz więcej prywatnych firm w kosmosie

Powoli zaczynamy odliczać czas do zakończenia działania orbitalnego przyczółka ludzkości – Międzynarodowej Stacji Kosmicznej (ISS). Międzynarodowy dom w kosmosie powinien działać do 2028 roku, być może nawet do 2030. Całkiem niedawno, bez wielkiego rozgłosu, Rosja poinformowała, że zamierza pozostać na ISS do 2028 roku. Mocarstwo odgrażało się jednak, że opuści projekt ISS już za dwa lata.

Mimo wszystko dni przedsięwzięcia są policzone, a międzynarodowy team państw kosmicznych przekierowuje moce i zasoby na program Artemis i orbitalną stację księżycową Gateway.
Co zastąpi ISS na orbicie?

Oznacza to, że na orbicie ziemskiej pozostanie tylko chińska stacja orbitalna Niebiański Pałac. Tę lukę chce zagospodarować kilka firm. Na przykład Axiom Space zamierza w przeciągu kilku kolejnych lat wystrzelić własne moduły, które zostaną dołączone do ISS. Mają być tam testowane i użytkowane przez prywatne załogi Axiom Space. Docelowo firma będzie chciała odłączyć swoje moduły od ISS, zanim jednostka zostanie zdeorbitowana i utonie w oceanie.
REKLAMA

Strefa okazji i inspiracji:
Jeśli wszystko pójdzie zgodnie z planem, Vast Space będzie mogło pochwalić się pierwszą odrębną prywatną stacją kosmiczną. Pierwszy moduł ma zostać wyniesiony w sierpniu 2025 roku. Niedługo później na pokład stacji ma trafić pierwsza prywatna załoga. Również w tym wypadku przewoźnikiem będzie SpaceX, a statkiem osobowym Dragon Crew. Ten sam, który dostarcza astronautów na ISS.