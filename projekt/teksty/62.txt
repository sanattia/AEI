W Omanie odkryto grobowiec sprzed 7000 lat. W środku znajdowały szczątki kilkudziesięciu osób
10.05.2023
Jakub Rybski
Udostępnij:

Archeolodzy, którzy prowadzili wykopaliska w Omanie, odnaleźli prehistoryczny kamienny grobowiec. Okazało się, że było to miejsce masowego pochówku dla co najmniej kilkudziesięciu osób.
W tym artykule:

    Grobowiec sprzed 7000 lat
    We wnętrzu znajdowały się stosy kości
    Kolejne odkrycie w Omanie

REKLAMA

Wiele tysięcy lat temu Oman był ważnym państwem Półwyspu Arabskiego. Był położony na ważnych szlakach handlowych. Ludzie zajmowali się tu głównie rzemiosłem, rybołówstwem i produkcją kadzideł, które były eksportowane do innych części świata.

W ostatnich latach badacze odkryli wiele stanowisk archeologicznych z okresu paleolitu i neolitu. Znajdowały się one głównie na wschodnim wybrzeżu. Odnaleziono tam m.in. niezwykłe wyroby ceramiczne, a także monumentalne zabytki architektoniczne.
Grobowiec sprzed 7000 lat

W trakcie najnowszych wykopalisk w pobliżu miejscowości Nafūn w środkowej części Omanu, naukowcy z Czech natrafili na kolejne miejsce, które rzuca światło na historię tego niezwykłego kraju. Badacze z Czeskiej Akademii Nauk w Pradze odkryli kamienny grobowiec, w którym pochowano kilkadziesiąt osób.
REKLAMA

– W tym regionie nigdy nie odnaleziono żadnych grobowców z epoki brązu lub starszych. To miejsce pochówku jest naprawdę wyjątkowe – mówi w rozmowie z Live Science Alžběta Danielisová, archeolożka z Instytutu Archeologii w Pradze. Datowanie radiowęglowe wykazało, że grób może mieć nawet 7000 lat. To prawdopodobnie jedna z najstarszych struktur, jakie człowiek stworzył w Omanie.
We wnętrzu znajdowały się stosy kości

Czescy archeolodzy zwracają uwagę, że grobowiec został odnaleziony już 10 lat temu. Zlokalizowano go wówczas za pomocą zdjęć satelitarnych. Jednak dopiero teraz przeprowadzono kompleksowe badania, które pozwoliły na odkrycie ludzkich szczątek.

Badacze opisują, że ściany grobowca wykonano z rzędów cienkich kamiennych płyt, które tworzą mur ciosowy. To konstrukcja wykonana ze starannie obrobionych ciosów z kamienia, które układano warstwami. W ten sposób zbudowano m.in. świątynię Jowisza w libańskim Baalbeku.