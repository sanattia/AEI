Polonia na świecie. Ilu Polaków mieszka za granicą?

Największa Polonia na świecie żyje za oceanem. Szacuje się, że w Stanach Zjednoczonych mieszka ok. 10 mln naszych rodaków. Sprawdź, gdzie jeszcze spotkamy najwięcej Polaków.
W tym artykule:

Ile liczy Polonia na świecie? Szacuje się, że poza granicami kraju żyje ponad 21 mln Polaków. Najwięcej, bo ok. 10 mln, mieszka w Stanach Zjednoczonych. Duże skupiska naszych rodaków znajdują się także w Niemczech, Brazylii, Francji czy Francji. Poniżej prezentujemy ranking dziesięciu państw z największą liczbą polskich emigrantów. 
Gdzie mieszka najwięcej Polaków?

Strefa okazji i inspiracji:

Wymieniona dziesiątka to państwa z największym skupiskiem Polonii. W zestawieniu zabrakło Norwegii i Islandii, choć warto wspomnieć, że w obu krajach Polacy są największą mniejszością narodową. 

W liczącej 376 tysięcy mieszkańców Islandii żyje 25 tysięcy naszych rodaków, czyli siedem procent ogółu społeczeństwa. Najwięcej naszych rodaków spotkamy w Reykjavíku, Kópavogur, Hafnarfjörður oraz Reykjanesbær. Z kolei w Norwegii przebywa obecnie przeszło 110 tysięcy Polaków. Zamieszkują oni głównie duże miasta – Oslo, Stavanger, Trondheim, Bergen i Drammen. 
Polacy podróżują
Polacy największymi optymistami w Europie. Aż 79 proc. planuje wyjechać w wakacje za granicę
Polacy w USA

Największe skupiska Polonii znajdują się w Stanach Zjednoczonych. Za oceanem, według różnych danych, żyje od 9 do 10 milionów naszych rodaków, którzy szczególnie upodobali sobie Chicago. Trzecie co do wielkości miasto USA zamieszkuje ponad milion Polaków i Amerykanów polskiego pochodzenia. Nic więc dziwnego, że jest głównym ośrodkiem amerykańskiej Polonii i siedzibą władz centralnych Kongresu Polonii Amerykańskiej.

Inne amerykańskie miasta, do których Polacy przeprowadzają się najczęściej to Denver, Detroit, Los Angeles, Nowy Jork i Seattle. 
Polacy w Brazylii

Brazylia to jedyne państwo na Ziem przez które przebiega zarówno równik, jak i zwrotnik Koziorożca. Ciekawostek o czwartym co do wielkości kraju świata jest jednak znacznie więcej. Niewielu wie, że wóz czterokołowy jest nazywany przez Brazylijczyków „carro polaco”, czyli „polski wóz”. To właśnie emigranci znad Wisły upowszechnili tego typu pojazd w tej części globu. 

Przypuszcza się, że brazylijska Polonia może liczyć nawet 3 miliony, choć nie zostało to nigdy oficjalnie potwierdzone. W 2022 r. język polski stał się – z inicjatywy polonijnego działacza Fabricio Wichrowskiego – językiem urzędowym w gminie Aurea w południowej części kraju. 

– To niewątpliwy dowód uznania dla wkładu naszych rodaków w rozwój społeczny i kulturalny Brazylii, a zwłaszcza miejsc, w których diaspora potomków polskich emigrantów – często z drugiej połowy XIX wieku – jest najliczniejsza – brzmiał komunikat stowarzyszenia „Wspólnota Polska”. 