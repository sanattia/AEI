Dowiedz się, jak uspokoić psa. Oto sprawdzone sposoby

Czy wiesz, jak uspokoić psa? W zależności od sytuacji, twój czworonóg może wymagać innego wsparcia. Warto pamiętać o tych wskazówkach.
W tym artykule:


Jak uspokoić psa? To pytanie codziennie zadają sobie właściciele czworonogów na całym świecie.Niezależnie od wieku czy rasy swoich pupili. Mówi się, że pies to najlepszy przyjaciel człowieka, ale jego energiczna natura może być czasem problematyczna. Na przykład podczas jazdy samochodem czy pociągiem. W samolotach zwierzęta podróżują w specjalnie przeznaczonym miejscu.

Niezależnie od okoliczności, takich jak burza za oknem, wizyta gości czy wspomniana podróż, uspokajanie psa może być trudne. Na przestrzeni lat miłośnicy czterech łap wypracowali jednak pewne techniki, które są zazwyczaj pomocne. Utrzymanie psa w spokoju może być wyzwaniem, ale nie jest niemożliwe. Postępując zgodnie z tymi prostymi wskazówkami, możesz pomóc swojemu psu prowadzić szczęśliwe, zdrowe i wolne od stresu życie.
Jak uspokoić psa na co dzień?

Stwórz spokojne środowisko dla swojego psa. Zapewnij mu wygodne posłanie, najlepiej mobilne. Niech to będzie wyznaczone miejsce, do którego pies może się udać, aby czuć się bezpiecznie. To może okazać się pomocne na przykład podczas wspólnych wyjazdów na wakacje. Na widok znanego koca czy pledziku pies powinien poczuć się spokojniej i bezpieczniej.
REKLAMA

Pamiętaj o tym, aby nagradzać psa za spokojne zachowanie smakołykami, pochwałami lub głaskaniem. Na przykład, jeśli twój pies zachowuje spokój podczas burzy, daj mu smakołyk lub przytul go, aby wzmocnić pozytywne zachowanie.
Jak przyzwyczaić psa do kota – poradnik jak oswoić ze sobą zwierzaki (fot. Getty Images)
Jak przyzwyczaić psa do kota? Są na to sprawdzone sposoby
Jak uspokoić podekscytowanego psa?

Nie od dziś wiadomo, że ruch to zdrowie. I to tyczy się nie tylko ludzi, ale też naszych czworonogów. Psy potrzebują aktywności, aby uwolnić nagromadzoną energię, zmniejszyć stres oraz zachować zdrowie. Spacer ze zwierzakiem lub zabawa przez około 30 minut pozwoli mu się zrelaksować i „wybiegać”. To dotyczy szczególnie większych psów. Rasy typu husky czy dog niemiecki będą miały znacznie większe pokłady energii do spożytkowania niż na przykład jamniki lub ratlerki.
