Najgroźniejszy pająk na świecie może zabić dorosłego człowieka. Jego szczękoczułki przebiją nawet paznokieć

Zabił co najmniej 26 osób. Można go spotkać we własnym ogrodzie i w domu. Gdzie żyje najgroźniejszy pająk na świecie?
W tym artykule:


Pająki to zwierzęta bezkręgowe, które budzą mieszane odczucia. Trochę się ich brzydzimy i boimy. Niektórzy z nas cierpią nawet na arachnofobię, czyli lęk przed pająkami. Z drugiej strony, podziwiamy ich umiejętności – stąd wzięła się choćby postać Spider-Mana. Jesteśmy im też wdzięczni za to, że zjadają uciążliwe dla nas muchy i komary.

Są jednak gatunki, które budzą uzasadniony lęk. To najbardziej jadowite pająki na świecie. Poniżej opisujemy kilka z nich.
Najgroźniejszy pająk na świecie

O miano najgroźniejszego pająka świata rywalizuje kilka gatunków. Wiele takich stworzeń zamieszkuje Australię. Tamtejsze władze traktują zagrożenie poważnie i dbają o edukację mieszkańców.
Pająki wykorzystują pole elektryczne, żeby latać. To nie żart! Naukowcy właśnie odkryli, jak to robią (fot. Little Grove Farms, Wikimedia Commons, CC-BY-3.0)
Pająki wykorzystują pole elektryczne, żeby latać. To nie żart! Naukowcy właśnie odkryli, jak to robią
REKLAMA

Strefa okazji i inspiracji:

Czasem prowadzi to do dziwnych zdarzeń. W 2022 r. australijski rząd zakazał emisji jednego z odcinków popularnej bajki „Świnka Peppa”. Chodziło odcinek „Pan Kościste Nóżki” („Mister Skinnylegs”). Jednym z jego bohaterów jest sympatyczny pająk. Z początku Peppa strasznie się go boi. Z czasem jednak zaprzyjaźnia się z nim i nadaje mu imię Pan Kościste Nóżki. Władze Australii uznały, że taki przekaz – pająki są nieszkodliwe i miłe – jest niewskazany dla dzieci.
Atraks

Australijskie pajęczaki faktycznie nie są tak miłe, jak Pan Kościste Nóżki. Sydney zostało wybudowane w samym sercu terytorium pająków uważanych za najbardziej jadowite na świecie. Mają kilka nazw: atraks, podkopnik, ptasznik australijski. Po łacinie – Atrax robustus.

Mają brunatnoczarne ubarwienie, są piękne, ale i zabójcze. Zabiły co najmniej 26 osób. Pod koniec lat 70. XX wieku odkryto antidotum na jad tych pająków. Od tej pory atraksy nie zabijają, ale nadal stanowią zagrożenie. Pająki te mają ostre szczękoczułki zdolne przebić ludzki paznokieć.

Mieszkańcy Sydney nauczyli się z nimi żyć. Znają ich zwyczaje godowe i wiedzą, że od listopada do stycznia podczas wilgotnej pogody trzeba bardziej uważać. Wtedy samce atraksów mogą wychodzić ze swych tuneli, tkanych pod ziemią wśród kamieni czy drewnianych kłód.
Wałęsak brazylijski

Pająki te żyją w tropikalnych regionach Ameryki Środkowej i Południowej. Wałęsaki brazylijskie (Phoneutria fera) są uważane za jedne z najbardziej jadowitych pająków na świecie, zaraz po atraksach. W 2007 r. trafiły do Księgi Rekordów Guinnessa.

Ich ukąszenie może powodować silny ból, paraliż, a nawet śmierć. Oficjalnie odnotowano kilka przypadków śmiertelnych. Dostępne jest antidotum na jad wałęsaków.
Latrodectus hasselti

Można go spotkać w całej Australii. Jest bliskim krewnym czarnej wdowy. Łatwo go rozpoznać po jaskrawoczerwonym pasku na grzbiecie. Jad tego pająka zawiera latrotoksynę. To silna neurotoksyna, która może powodować silny ból, nudności i wymioty.
REKLAMA