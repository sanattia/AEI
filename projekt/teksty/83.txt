Jak oswoić kota? Warto pamiętać o kilku ważnych zasadach

Koty są kwalifikowane jako zwierzęta towarzyszące, co oznacza, że zostały udomowione, a kontakt z człowiekiem nie powinien być im straszny. Praktyka pokazuje jednak, że w wielu przypadkach górę biorą dzikie instynkty, a futrzak nie chce rezygnować ze swej niezależności. Nie bez powodu mówi się, że mruczki chodzą własnymi ścieżkami. Jak oswoić kota? Ten proces będzie wymagał dużego zaangażowania, ale cierpliwość z całą pewnością zostanie nagrodzona.
W tym artykule:

Koty domowe zachowały wiele genów swoich dzikich przodków. Najlepiej świadczy o tym fakt, że zwykły mruczek może bez problemu krzyżować się ze żbikiem. Pochodzenie futrzaków wyraźnie ujawnia się w ich zachowaniu – są znacznie bardziej niezależne niż psy, a przy tym także mniej ufne. Instynkt łowiecki, który u większości ras psów uległ całkowitemu zatraceniu, kotom towarzyszy przez całe ich życie.

Zdarza się, że nawiązanie więzi z futrzakiem jest niezwykle trudne. To sprawia, że opiekun mruczka będzie musiał zmierzyć się z kilkoma wyzwaniami.
Na czym polega oswajanie kota?

Kot w nowym środowisku zawsze będzie dość niepewny i lękliwy. Nie należy zatem dziwić się, że początkowo będzie stronił od kontaktu z człowiekiem. Oswajanie polega na zdobyciu zaufania zwierzęcia i nawiązaniu z nim przyjaźni. Gdy uda się wytworzyć więź, opiekun zdobędzie towarzysza, za którego będzie odpowiedzialny do końca jego życia.
Jak się liczy wiek kota? Przeliczenie lat kocich na ludzkie nie jest skomplikowane. Sprawdź wiek swojego kota (fot. Getty Images)
Jak się liczy wiek kota? Przeliczenie lat kocich na ludzkie nie jest skomplikowane. Sprawdź wiek swojego kota
REKLAMA

Właśnie, odpowiedzialność – każdy, kto decyduje się na otoczenie mruczka opieką, musi pamiętać, że wiąże się to z wieloma obowiązkami. Zwierzę nie jest zabawką, której można się ot tak pozbyć. Mając to na względzie, decyzja o przygarnięciu kota musi być dokładnie przemyślana.

Proces oswajania kota nie jest łatwy, a w wielu przypadkach może okazać się dość długotrwały. Właśnie dlatego przyszły opiekun musi cechować się cierpliwością. Jak oswoić kota? Odpowiedź na to pytanie nie jest łatwa, tak jak odpowiedź na pytanie o to, jak przyzwyczaić psa do kota.
Jak oswoić małego kota?

Najmniej problemów sprawia socjalizacja kociaka. Wynika to z faktu, że młode zwierzęta cechują się dużą ciekawością otaczającego je świata. Są też znacznie bardziej ufne niż dorosłe osobniki. To sprawia, że nawet jeżeli matka kociąt nie miała kontaktu z człowiekiem, młode najprawdopodobniej uda się oswoić.
REKLAMA

Strefa okazji i inspiracji:
W przypadku kociąt należy pamiętać, że nie można oddzielać ich od matki przed 12. tygodniem życia. Wynika to z faktu, że do tego czasu mruczek uczy się swoich naturalnych zachowań. Wcześniejsze rozdzielenie kociej rodziny może poskutkować wieloma problemami behawioralnymi, które uwidocznią się w przyszłości.