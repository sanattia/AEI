Archeolodzy w Peru odnaleźli mumie nastolatka i kilkulatków. Dzieci zostały złożone w ofierze
28.04.2023
Jakub Rybski
Udostępnij:

Badacze z Peru prowadzili wykopaliska w ważnym prekolumbijskim mieście. Odnaleźli tam 8 mumii dzieci, jedną nastolatka i 12 zmumifikowanych dorosłych. Wszystkie mumie miały od 800 do 1200 lat. Naukowcy twierdzą, że osoby te zostały złożone w ofierze podczas powszechnego rytuału.
W tym artykule:

    Mumie dzieci i dorosłych, które zostały złożone w ofierze
    Archeolodzy znaleźli starannie zapakowaną mumię nastolatka
    Cajamarquilla to prekolumbijski ośrodek handlu

W dzisiejszym Peru w okresie prekolumbijskim rozwinęło się kilka ważnych cywilizacji. Niektóre z nich pochodzą jeszcze z czasów przed państwem Inków. Dawne kultury są świadectwem dziedzictwa Ameryki Południowej i elementem tożsamości żyjących tam ludzi. Problem polega na tym, że rdzenni mieszkańcy, którzy żyli kilka tysięcy lat temu, nie zostawili po sobie wielu śladów archeologicznych. Dlatego wiedza o nich wciąż jest niepełna.
Mumie dzieci i dorosłych, które zostały złożone w ofierze

Badania dawnych społeczności opierają się w dużej mierze na pozostałościach architektury i wszelkich artefaktach, które są dziełem dawnych ludzi. Z drugiej strony, wyjątkowo cennym źródłem informacji są mumie. To dlatego, że zachowują się w nich tkanki miękkie, fragmenty organów, a także włosy lub paznokcie. Ich analiza połączona z danymi historycznymi i archeologicznymi często rzuca światło na wydarzenia z przeszłości.

Peruwiańskie społeczności znane były z brutalnych rytuałów, podczas których mordowano dzieci i dorosłych. Następnie składano ciała np. w grobowcach ludzi o wysokim statusie. Tylko w ciągu ostatnich dwóch lat naukowcy odnaleźli co najmniej kilkadziesiąt zmumifikowanych ludzkich szczątek, które pochodziły z różnych kultur, m.in. Wari i Chimú.
mumia dziecka z Peru
W Peru odnaleziono kolejne szczątki dzieci, które zostały złożone w ofierze. Niektóre noszą ślady przemocy
REKLAMA

Strefa okazji i inspiracji:

W trakcie najnowszych wykopalisk, na stanowisku archeologicznym Cajamarquilla na obrzeżach Limy, naukowcy odkryli kolejne peruwiańskie mumie. 8 z nich należało do dzieci, a 12 do dorosłych. Jednak uwagę badaczy szczególnie zwróciła jedna, która została owinięta w tobołek. We wnętrzu znajdowały się fragmenty skóry i włosy, a także kilka ceramicznych przedmiotów. Badanie wykazało, że był to nastoletni chłopiec.
Archeolodzy znaleźli starannie zapakowaną mumię nastolatka