To dlatego zorza polarna pojawia się coraz częściej. Ostatnio znów była nad Polską
25.04.2023
Mateusz Łysiak
Udostępnij:

Zorza polarna występuje ostatnio coraz częściej i coraz dalej. Kolorowy spektakl na niebie mogą oglądać nie tylko mieszkańcy dalekiej północy, ale także Polski. Z czego to wynika?
W tym artykule:

    Zorza polarna w Polsce
    Dlaczego zorza polarna pojawia się coraz częściej?
    Jak powstaje zorza polarna?

Zorza polarna znajduje się na liście „do zobaczenia” wielu podróżników. I nie ma się co dziwić. Spektakl świateł najlepiej wygląda na żywo. Szczególnie z islandzką scenerią w tle. Oczywiście Islandia to nie jedyne, choć zdecydowanie najpopularniejsze miejsce, gdzie można „polować” na zorzę.

W zależności od pogody, kolorowego zjawiska na nocnym niebie można szukać też w krajach skandynawskich, a także w Kanadzie czy na Grenlandii. Istnieje nawet lista miejsc, w których zobaczenie zorzy jest najbardziej prawdopodobne.
Zorza polarna w Polsce

W ostatnich miesiącach zorza polarna była wyjątkowo łaskawa. Mieszkańcy i podróżni odwiedzający północ wielokrotnie chwalili się fotorelacjami z nocnych obserwacji w sieci. Niektórzy mieli szczęście i zobaczyli zorzę w rzadkim, różowym kolorze. Co ciekawe, to zjawisko ma być coraz częstsze w kolejnych latach.
REKLAMA

Strefa okazji i inspiracji:

W tym roku zorza pojawia się nie tylko częściej niż zazwyczaj. Ma też szerszy zasiąg występowania. Największe szanse na zobaczenie zorzy polarnej w Polsce mają zazwyczaj mieszkańcy północnych województw. Jednak w połowie kwietnia gra świateł na nocnym niebie była widziana aż w Warszawie, a nawet na Podlasiu czy Lubelszczyźnie.
Dlaczego zorza polarna pojawia się coraz częściej?

Ostatnia wzmożona aktywność zorzy polarnej ma wytłumaczenie w przyrodzie. Amerykańska instytucja rządowa National Oceanic and Atmospheric Administration wykryła 21 kwietnia olbrzymi obłok plazmy wyrzucony przez Słońce. Leciał on w kierunku Ziemi, gdzie wywołał silną burzę geomagnetyczną dwa dni później.

W marcu naukowcy z Obserwatorium Dynamiki Słonecznej NASA zaobserwowali dwa rozbłyski słoneczne klasy M, które doprowadziły do ​​tzw. koronalnych wyrzutów masy. To także doprowadziło do podwyższenia aktywności geomagnetycznej i powstania zórz polarnych. Warto podkreślić, że NASA opisuje rozbłyski słoneczne literami łacińskiego alfabetu. Najmniejsze odpowiadają literze A, kolejne to B, C, M i największe X.