Gry komputerowe od lat 90. XX w. stają się coraz popu-
larniejszą formą rozrywki dla ludzi bez względu na wiek czy
też krąg kulturowy. W przeszłości stanowiły zabawę dzieci
i dorosłych przerywaną przez kampanie społeczne mające
wskazać wysoki poziom ich brutalności oraz zgubny wpływ
na użytkownika. Obecnie przemysł gier komputerowych stale
się rozwija i przynosi w samej Europie wysokie zyski2, co
przekłada się na rozwój branży oraz kolejne inwestycje. Jedną
z nowości, która pojawiła się na początku XXI w., była opcja
mikropłatności w grze. Opcja ta doprowadziła do przeło-
mu w sprzedaży oprogramowań znanych jako gry kompu-
terowe, ale również problemu prawnego, który eskaluje od
2017 r. Celem niniejszego artykułu jest nie tylko przedsta-
wienie problematyki mikropłatności w ujęciu psychologii3,
ale również analiza belgijskiej ustawy o grach i zakładach,
która ma pomóc w stwierdzeniu legalności sprzedaży wir-
tualnych skrzynek znanych jako loot boxy. Belgijskie prawo
jako odnośnik do rozwiązania niniejszego problemu został
wybrany ze względu na ogromny wkład Belgijskiej Komisji
Gier, która jako pierwsza w Europie rozpoczęła gruntowne
śledztwo w zakresie legalności loot boxów, czego efektem
była publikacja raportu „Badania nad loot boxami” w 2018 r.
Przede wszystkim, aby zrozumieć problematykę mi-
kropłatności, istotne jest stworzenie jej definicji. Mikropłat-
ność w języku gier komputerowych to drobna usługa będąca
częścią danej gry, która za opłatą dostarczy użytkownikowi
danej rzeczy. Wyróżniamy w tej materii mikropłatności jed-
norazowe oraz powtarzalne. Pierwsza kategoria to jednorazo-
wy zakup produktu znanego szerzej jako DLC4, który oferuje
użytkownikowi pakiet dodatkowych usług za opłatą. Druga
kategoria oferuje użytkownikowi liczne przedmioty lub też
paczki zawierające losowe elementy za opłatą. Opcja ta jest
wielokrotnego użytku i właśnie ona dała początek problemo-
wi, który rozpoczął się w 2017 r.5.
W 2017 r. spółka Electronic Arts wydała grę na licencji
Disney Star Wars Battlefront II. Gra zawierała w sobie liczne
mikrotransakcje, które całkowicie faworyzowały w rozgryw-
ce graczy, którzy uiścili szereg dodatkowych opłat. Sprawa
wywołała poruszenie pośród społeczności graczy, którzy
głośno komentowali swoje niezadowolenie6. Wtedy po raz
pierwszy organy zarówno państw europejskich, jak i UE za-
uważyły istnienie loot boxów. Jednym z pierwszych krajów,
który podjął działanie, aby rozważyć legalność loot boxów,
była Belgia. Czym jednak jest loot box? Wedle definicji stwo-
rzonej przez belgijską komisję gier (dalej jako: BGC) loot box
to zbiorcza nazwa na jeden lub więcej elementów znajdują-
cych się w grze, ściśle z nią powiązanych, dzięki czemu gracz
może uzyskać dane rzeczy za (dodatkową) opłatą lub za dar-
mo, jednakże w losowy sposób7. Dziś są one obecne w wielu
grach komputerowych i są głównie wykorzystywane jako
forma zwiększenia zysków producenta. Mechanizm dzia-
łania jest prosty w obsłudze. Za podaną kwotę użytkownik
zakupuje loot boxa, który zostaje przypisany do jego wirtual-
nego konta. Następnie w zakładce otwierania paczki wybiera
opcję otwarcia. W wyniku tego otrzymuje pięć przedmiotów
o losowej jakości8.