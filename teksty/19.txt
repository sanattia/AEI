Mikrotransakcje definiuje się jako niewielkie opłaty dokonywane w zamian
za dodatkową zawartość do gry (Macmillan Dictionary, Microtransaction).
Przedmiotem transakcji mogą być wszelkiego rodzaju cyfrowe dobra, które
rozszerzają podstawową grę o dodatkowe elementy. W zależności od decyzji
producenta mogą to być m.in. nowi bohaterowie, wyposażenie, zadania, mapy
czy dodatkowa zawartość fabularna (Ivanov, Wittenzellner, Wardaszko, 2019).
Mikrotransakcje to również model biznesowy stosowany najczęściej w tzw. grach
free-to-play. Dostęp do gry jest całkowicie darmowy i nie wymaga zakupienia
kopii ani wykupienia subskrypcji, a główne źródło dochodów producentów sta-
nowią mikrotransakcje (Schwiddessen, Karius, 2018).
Touro University Worldwide (TUW) podzielił mikrotransakcje, które stoso-
wane są w grach wideo, na cztery przykładowe kategorie ze względu na przed-
miot transakcji: waluta premium, skrzynki z losową zawartością, przedmioty
premium i przedmioty limitowane (Duverge, 2016).
Walutą premium (ang. premium currency) określany jest typ pieniądza we-
wnątrz gry, wykorzystywany do zakupu różnego rodzaju cyfrowych dodatków
i usprawnień w grze. W przypadku większości gier jedynym sposobem na jego
zdobycie jest zakup za realne pieniądze paczki zawierającej określoną ilość da-
nej waluty (Duverge, 2016). Przykładem takiej waluty są kredyty Helixa w serii
Assassin’s Creed, złoto w Candy Crush Saga, platyna w Warframe.
Skrzynki z losową zawartością, potocznie nazywane loot boxami (ang. skrzyn-
ka z łupem), to specjalny rodzaj kontenera, którego zawartość generowana jest
losowo przez program. Szansa wylosowania poszczególnych przedmiotów uza-
leżniona jest od ich statystyk i przydatności – im słabszy przedmiot, tym więk-
sze szanse jego wylosowania i vice versa. Prawdopodobieństwo wylosowania nie-
których, najbardziej unikalnych przedmiotów, które gracz może zdobyć w grze,
wynosi 0,0001% (Ice Burners). Same skrzynki gracz otrzymuje zwykle w ramach
nagrody za wykonane zadanie lub udział w specjalnym wydarzeniu wewnątrz
161Mikrotransakcje w grach komputerowych...
świata gry. Otwarcie jej wymaga jednak wykupienia klucza za realne pieniądze
lub za walutę premium (Duverge, 2016).
Gry free-to-play zawierają zwykle dwa rodzaje dodatkowych przedmiotów. Ich
podstawową wersję użytkownik może zdobyć, wykonując zadania lub wytwarza-
jąc je w toku minigry zwanej craftingiem. Drugi typ przedmiotów to przedmioty
płatne, które można kupić wyłącznie za rzeczywiste pieniądze. Często są one lep-
szej jakości niż ich darmowe odpowiedniki, dzięki czemu wyraźnie wpływają na
rozgrywkę. Gracz, który płaci za przedmioty premium, ma znaczącą przewagę
nad tym niepłacącym, co potocznie nazywane jest systemem pay-to-win, czyli
„zapłać, aby wygrać” (Duverge, 2016).
Ostatnią kategorię mikrotransakcji wymienionych przez TUW stanowią
przedmioty obłożone różnego rodzaju limitami. Najczęściej są to ogranicze-
nia w postaci liczby użyć danego elementu wyposażenia lub limity czasowe, po
których upływie przedmiot nie jest już dostępny. Kiedy gracz osiągnie pewien
pułap, gra wyświetla monit oferujący możliwość rozszerzenia limitu w zamian
za niewielką kwotę wyrażoną w rzeczywistej lub fikcyjnej walucie premium gry
(Duverge, 2016).
Loot boxy a hazard w świetle prawa
Według klasyfikacji DSM-V rozpoznanie patologicznego hazardu następu-
je po stwierdzeniu występowania co najmniej cztery z dziewięciu objawów wy-
szczególnionych przez Amerykańskie Towarzystwo Psychiatryczne. Wymienione
zachowania muszą występować w czasie ostatniego roku. Należą do nich:
1. podnoszenie stawek w celu osiągnięcia pożądanej ekscytacji,
2. uczucie irytacji i niepokoju przy próbie ograniczenia hazardu,
3. powtarzające się nieudane próby kontroli, ograniczenia lub zrezygnowa-
nia z hazardu,
4. częste myśli na temat hazardu, takie jak wspominanie przeszłych do-
świadczeń lub planowanie kolejnych gier,
5. uprawianie hazardu w chwili złego samopoczucia,
6. powracanie do hazardu po utracie pieniędzy w celu nadrobienia strat,
7. tuszowanie aktywności hazardowej kłamstwami,
8. utrata lub narażenie na ryzyko utraty istotnej relacji, okazji zawodowej,
edukacyjnej z powodu hazardu,
9. poleganie na pomocy innych w celu rozwiązania problemów finanso-
wych przez hazard (Colon-Rivera, 2021).
162Klaudia Markowska
Wieloletni badacz hazardu wśród młodzieży, Mark D. Griffiths, wyróżnia
z kolei pięć czynników wspólnych dla aktywności hazardowych:
1. wymiana środków zależna jest od wydarzenia z przyszłości, którego wy-
nik nie jest znany w momencie zakładu,
2. wynik jest w całości lub częściowo losowy,
3. korzyści finansowe nie są czerpane w toku produktywnej pracy przez
którąkolwiek ze stron,
4. możliwe jest uniknięcie poniesionych strat poprzez rezygnację z uczest-
nictwa w danej aktywności,
5. zwycięzcy zyskują wyłącznie kosztem przegranych (Griffiths, 2019).
Aaron Drummond i Jim Sauer proponują z kolei szósty czynnik, który powin-
no się uwzględnić w charakterystyce Griffithsa, mianowicie możliwość konwer-
sji, czyli spieniężenia wygranej, jej zamiany na realną walutę. Jak zauważają ba-
dacze, często jest to kryterium determinujące, czy dana aktywność może zostać
uznana za hazard (Drummond, Sauer, 2018).
Na podstawie powyższych kryteriów Griffiths uważa, że loot boxy można
uznać za aktywność hazardową: „Komisja Hazardowa Wielkiej Brytanii nie uzna-
je loot boxów za formy hazardu, ponieważ (jak uważa) przedmioty w grze poza
grą nie posiadają rzeczywistej wartości. Nie jest to jednak prawda, ponieważ ist-
nieje wiele stron, które umożliwiają graczom wymianę cyfrowych przedmiotów
z gier i walut na prawdziwe pieniądze” (Griffiths, 2019). W oświadczeniu opu-
blikowanym w 2017 roku Komisja Hazardowa Wielkiej Brytanii (UK Gambling
Commission) przyznaje, że jeżeli zaistnieje możliwość spieniężenia przedmio-
tów z gry, to taką aktywność należy uznać za hazard. Loot boxy same w sobie,
zdaniem komisji, nie mogą jednak być za niego uznane (Gambling Comission,
2017).
Regulacje dotyczące skrzynek obecne są w Japonii, która w 2012 roku całko-
wicie zakazała gier kompu gacha (Akimoto, 2012) (jap. コンプリートガチャ –
complete gacha; gry działające w oparciu o mechanizm maszyny z zabawkami
popularnej w Japonii – gacha) (Toto, 2012). Zgodnie z belgijskim i holenderskim
prawem loot boxy zostały z kolei uznane za nielegalną aktywność hazardową,
która jest zakazana na obszarze tych krajów (Burks, 2018).
W Polsce gry hazardowe regulowane są w Ustawie z dnia 19 listopada 2009 r.
o grach hazardowych, która stanowi, że: „Grami hazardowymi są gry losowe, za-
kłady wzajemne, gry w karty, gry na automatach” (Ustawa..., 2009). W dalszej
części ustawy gry losowe sklasyfikowane są jako: „gry, w tym urządzane przez
sieć Internet, o wygrane pieniężne lub rzeczowe, których wynik w szczególności
163Mikrotransakcje w grach komputerowych...
zależy od przypadku” (Ustawa..., 2009). Do gier losowych w polskim prawie za-
liczane są gry liczbowe, loterie pieniężne, gra telebingo, gry cylindryczne, gry
w kości, gra bingo pieniężne i fantowe, loterie fantowe i promocyjne oraz loterie
audiotekstowe (Ustawa..., 2009). Na tej podstawie Ministerstwo Finansów wyda-
ło oświadczenie, w którym stwierdza, że loot boxy ze względu na swoją charak-
terystykę nie mogą zostać zaliczone do żadnej z gier hazardowych wyszczegól-
nionej w Ustawie z 19 listopada 2009 r. o grach hazardowych (Styczyński, 2019).
Zdaniem Ministerstwa Finansów „sam element losowości w danym przedsię-
wzięciu nie przesądza o hazardowym charakterze danej gry. W praktyce może
występować wiele przedsięwzięć, które częściowo mają charakter losowy, jednak
nie są one hazardem”