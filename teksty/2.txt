Pojęcie uzależnienia u większości ludzi budzi skojarzenia z narkotykami czy
alkoholem. Tymczasem w ciągu ostatnich lat zaczęto coraz częściej mówić o uza-
leżnieniach behawioralnych, w tym od hazardu, jedzenia, seksu, gier kompute-
rowych czy nawet ćwiczeń. Aviel Goodman opisał ten rodzaj uzależnienia jako:
„proces, w którym ma miejsce wykonywanie czynności mogącej być źródłem
doświadczania przyjemności lub przynoszącej ulgę w cierpieniu wewnętrznym,
który charakteryzuje się powtarzającą utratą kontroli nad tym zachowaniem oraz
kontynuowaniem go pomimo negatywnych konsekwencji”1. Niniejszy artykuł
skupia się na pierwszym z wcześniej wymienionych uzależnień behawioralnych,
czyli hazardzie.
Hazard i gry hazardowe – pojęcia i historia
Rozważania na temat zjawiska hazardu należy zacząć od wyjaśnienia znaczenia
tego słowa oraz zdefiniowania terminów, które są kluczowe dla jego problematyki.
Słowo „hazard” pochodzi od arabskiego słowa zz-zahr i oznacza „grę w kości”
lub po prostu „kostkę”. W innych językach współczesnych wyraz ten ma także
wydźwięk kojarzący się z zakładami – w języku angielskim hazard oznacza nie-
bezpieczeństwo lub ryzyko, natomiast we francuskim przypadek lub traf. Słownik
języka polskiego4 definiuje to pojęcie jako: gry lub zakłady pieniężne, posiadające
element losowości; ryzykowne przedsięwzięcie; archaiczne określenie przypadku
lub trafu. Słowo „hazard” może także dotyczyć samego ryzyka w grze lub nara-
żania się na niebezpieczeństwo. Przede wszystkim jednak definiuje się go jako
zaangażowanie w gry, w których zwycięstwo jest zależne w całości lub w części od
przypadku, a stawkami są pieniądze lub inne dobra materialne. Gry te nazywa
się losowymi.
By daną aktywność uznać za hazard, musi ona spełnić trzy warunki:
1. musi być grą, w której obowiązują reguły i angażowane są dwie strony;
2. wynik tej gry musi całkowicie lub częściowo zależeć od przypadku – a nie
wyłącznie od umiejętności graczy;
3. powinna być grą, w której stawką są pieniądze lub dobra materialne (bar-
dzo szeroko rozumiane, gdyż może być takim dobrem również ludzkie
życie)7.
Inne cechy pozwalające zaliczyć daną grę do hazardowych są następujące:
1. dana gra ma cechy rozgrywki i nie zawiera w sobie elementu przymusu;
przebiega zgodnie z ustalonymi wcześniej regułami, których należy prze-
strzegać oraz angażuje przynajmniej dwóch graczy, by umożliwić rywali-
zowanie (przy czym uczestnikami niekoniecznie muszą być ludzie – przy-
padek automatów losowych lub maszyn, w których przeciwnikiem jest
jakiś system elektroniczny);
2. wynik gry zależy – w większym bądź mniejszym stopniu – od przypadku,
czyli nie bazuje wyłącznie na umiejętnościach graczy;
3. gra może przynieść materialną stratę lub zysk – najczęściej pieniądze, ale
stawką może być wszystko, co ma dla uczestników zakładu wartość8