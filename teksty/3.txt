W artykule tym przyjrzymy się tematyce hazardu w grach komputerowych, który realizowany jest poprzez skrzynie z losową zawartością tzw. loot boxy. Przedstawimy na jakim etapie jest legislacja w Polsce i wybranych krajach w europejskich oraz w Stanach Zjednoczonych.

Loot box, loot boks (dosłownie skrzynka z łupami) to paczka zawierająca wirtualne przedmioty z gry komputerowej. Skrzynię „loot box” gracz może uzyskać za darmo poprzez osiągnięte wyniki w grze (np. zabicie pewnej postaci, zakup za wirtualną walutę zdobytą w grze) lub poprzez bezpośredni zakup w sklepie gry za prawdziwe pieniądze. Charakterystyczne dla loot box'ów  jest to, że gracz do momentu zakupu skrzyni wie, co dokładnie jest w skrzyni – jej zawartość ustalana jest w sposób losowy.

W skrzyni mogą znaleść się rzeczy wpływające na atrakcyjność gry – nowe przebrania dla wirtualnej postaci, niedostępna w trybie standardowym broń czy zawodnik o wyjątkowych umiejętnościach. Mogą to równie dobrze być pospolite elementy, które z perspektywy gracza nie podnoszą w żaden sposób wartości postaci, estetyki czy grywalności.

Z uwagi na losowy charakter zawartości skrzyni może się w niej trafić całkiem pospolity porzedmiot lub skórka dla gracza, zwykła broń czy przeciętny piłkarz. Jak można się domyślić, wyjątkowe przedmioty o większej wartości trafiają się graczom o wiele rzadziej, niż te zwyczajne. Nie mają one oczywiście żadnej wartości w realnym świecie, ale dla graczy często wydają się być niezwykle cenne, o czym świadczą wydawane przez nich sumy.
Nowy wygląd za kilka złotych

Z loot boksami z pewnością spotkali się amatorzy popularnych strzelanek oraz innych gier komputerowych. Płatne skrzynie można kupować m.in. w takich grach, jak:

Z pozoru skrzynki z niespodziankami kosztują niewiele. Przykładowo w Overwatch to kwota 1,99 dolara, czyli niecałe 7 złotych. Jednak zwykle na jednym zakupie się nie kończy, a łatwo można samemu obliczyć, ile wyniosłoby skorzystanie z takiej okazji dziesięć czy dwadzieścia razy. Producenci takich tytułów w kwestii loot boksów mają ułatwione zadanie. Gracze, którzy nie tylko sterują postacią, ale również budują ją i rozwijają, w pewnym momencie zaczynają się z nią utożsamiać. Coraz większe zaangażowanie budzi w nich także chęć wyróżnienia się i uatrakcyjnienia wirtualnego (!) bytu, więc łatwo jest ich namówić na drobną, z pozoru, inwestycję.
Dwie osoby grają w FIFA.
Coraz bardziej liczy się wielkość budżetu a nie umiejętności.

Jednak loot boksy można spotkać także w innych kategoriach. 4200 zł – tyle prawdziwych pieniędzy należałoby przeznaczyć na zakup wirtualnego Cristiano Ronaldo w jednej z najpopularniejszych serii piłkarskich – FIFA 19, co obliczył Bolesław Breczko z portalu gry.wp.pl. To oczywiście skrajny przypadek, ale pokazuje, z jakimi sumami możemy mieć do czynienia. Szacuje się, że w 2018 roku na loot boxy gracze wydali ponad 30 miliardów dolarów. 

Gier wykorzystujących mechanizm loot boksów jest bardzo dużo, a w obliczu ich opłacalności producenci kolejnych z pewnością zastanawiają się nad wprowadzeniem podobnych rozwiązań.

W dzisiejszych czasach wydanie na grę 250 zł jest więc często dopiero początkiem procesu zakupu, a nie jego końcem.
Otwórzmy to razem

Wielu z nas przekonało się, że na YouTube mało co może już nas zaskoczyć. Z pewnością nie zdziwi więc nikogo fakt, że loot boksy w swojej działalności wykorzystuje też wiele twórców publikujących filmy w tym serwisie. Rekordy popularności biją relacje i unboxingi z otwarcia takich skrzynek i chwalenia się ich zawartością. Dodając do tego odpowiedni komentarz dla wielu youtuberów to przepis na oglądalność liczącą w milionach odsłon. Przykładem niech będzie produkcja jednego z najbardziej znanych polskich twórców tej kategorii