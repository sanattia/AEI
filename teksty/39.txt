Posłowie do Parlamentu Europejskiego domagają się szczególnej ochrony małoletnich przed zachętami do dokonywania zakupów w grach online. Ich zdaniem to prosta droga do hazardu i innych uzależnień. Polski sprawozdawca, europoseł PiS Kosma Złotowski, nie zgadza się z tą retoryką.
W środę Parlament Europejski wezwał do lepszej ochrony graczy przed uzależnieniami i innymi praktykami manipulacyjnymi, podkreślając jednocześnie potencjał tego innowacyjnego sektora. Przedstawiono specjalny raport pod nazwą "Loot boxy w grach online - gry i ich wpływ na konsumentów, w szczególności młodych".

Czym są tajemnicze "loot boxy"?


"Loot boxy" to funkcje w grach wideo, które są zwykle dostępne w trakcie rozgrywki lub które mogą być opłacane za pomocą prawdziwych pieniędzy. To "skrzynki z łupami", które zawierają losowe przedmioty. Przed zakupem użytkownicy nie wiedzą, co się w nich znajduje. Reklama//<![CDATA[

Gracze mogą uzyskać dostęp do różnego rodzaju "artefaktów" takich jak "skórki" i awatary, a także przedmiotów wpływające na rozgrywkę jak narzędzia, broń i nowe mapy, które mogą pomóc graczom w lepszej rywalizacji lub szybszym awansie na kolejny poziom. 


  Ich pierwotnym celem jest zapewnienie urozmaicenia, ale są one również ważnym elementem monetyzacji gier, zwłaszcza tych darmowych. Pieniądze zarobione dzięki "mikrotransakcjom" (m.in. na zakup" loot boxów") są znaczące. W 2018 r. europejski rynek gier wideo był wart 21 mld euro po 15-proc. wzroście rok do roku. 
Interactive Software Federation of Europe (ISFE) szacuje, że 34 proc. obrotu wynika z zakupów w aplikacji, w tym "loot boxów". Chociaż bardziej precyzyjne dane dotyczące wydatków na "skrzynki z łupami" są trudne do oszacowania, to według badania Gambling Commission z 2019 roku ok. 23 proc. z prawie 3 tys. dzieci w wieku od 11 do 16 lat dokonywało takich transakcji.  


  Eurodeputowani postulują też szczególną ochronę małoletnich przed zachętami do dokonywania zakupów w grze oraz przed angażowaniem się w tzw. gold-farming, czyli praktykę sprzedaży przedmiotów uzyskanych w grze za prawdziwe pieniądze. W ich ocenie może to być związane z przestępstwami finansowymi i łamaniem praw człowieka. Ponadto twórcy gier powinni unikać projektowania gier, które sprzyjają uzależnieniu, a także powinni brać pod uwagę wiek dzieci, ich prawa i podatność na zagrożenia.
  - Nasz raport podkreśla pozytywy tej pionierskiej branży, ale także zagrożenia społeczne, o których musimy pamiętać, takie jak wpływ gier na zdrowie psychiczne. Jest to coś, co może szczególnie dotknąć młodszych graczy - powiedziała sprawozdawczyni Adriana Maldonado López (S&D, ES), przedstawiając swoje sprawozdanie na sesji plenarnej. - Musimy zharmonizować przepisy UE zapewniając wzmocnioną ochronę konsumentów i koncentrując się szczególnie na nieletnich - dodała

    Szkodliwe stereotypy?


  W Europie w gry wideo gra połowa jej mieszkańców i osoby ze wszystkich grup wiekowych, ale najczęściej są to małoletni. Miłośnikami gier jest 73 proc. dzieci w wieku 6-10 lat, 84 proc. tych w wieku 11-14 lat, a także około 74 proc. młodych ludzi w wieku 15-24 lat. Reklama
Europejski sektor gier wideo stał się wiodącym sektorem kultury i sektorem kreatywnym, a jego wielkość na rynku europejskim w 2020 r. szacowano na 23,3 mld euro. Warto zauważyć, że właśnie gry wideo odnotowały jako jedyne wzrost obrotów podczas kryzysu związanego z COVID-19, a ich tworzenie zapewnia istotny potencjał w zakresie wzrostu i powstawania nowych miejsc pracy na jednolitym rynku cyfrowym w Europie.

  
  Wydaje się, że ten właśnie aspekt nie został w ogóle poruszony w najnowszym raporcie. Spotkało się to z krytyką europosła PiS, Kosmy Złotowskiego. 
- Zgadzam się z negatywną oceną "loot boxów" i prób wymuszania na dzieciach dokonywania zakupów w grach online. Gdyby to sprawozdanie ograniczyło się jedynie do tego bardzo wąskiego zakresu, to trudno byłoby mieć do niego uwagi. Każda próba manipulowania graczami dla generowania zysków, niezależnie od tego czy dotyczy dzieci czy dorosłych, zasługuje na krytykę i potępienie. W tej kwestii nie mam wątpliwości - zauważa w rozmowie z Interią Biznes europoseł, który był jednym ze sprawozdawców badania.

 Przepisów jest już zbyt dużo?
