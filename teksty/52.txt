Trendy w aranżowaniu wnętrz komercyjnych
Artykuły o wnętrzach Style we wnętrzach Trendy
30 kwietnia 2023
Trendy w aranżowaniu wnętrz komercyjnych
Trendy w aranżowaniu sklepów i wnętrz komercyjnych zmieniają się wraz z upływem czasu oraz coraz to nowszymi preferencjami klientów. Co roku na świecie powstaje wiele tendencji, które mają pomóc w kreowaniu atrakcyjnych i co niezwykle ważne pod kątem sprzedaży — efektywnych przestrzeni handlowych. Poniżej przedstawiamy najważniejsze trendy, którymi inspirują się architekci wnętrz oraz specjaliści związani z visual merchandisingiem — sztuką kreowania ekspozycji.
Metalowe meble sklepowe idealnie dopełniają aktualne trendy | Mat. prasowe HELO FORM
Minimalizm, który zapewnia maksymalny efekt

Aranżowanie wszelkiego rodzaju przestrzeni komercyjnych, w tym sklepów, hoteli, czy restauracji, to dziedzina projektowa z pogranicza scenografii, architektury wnętrz i psychologii sprzedaży. Projektując tego typu miejsca, warto wziąć pod uwagę wiele czynników, w tym preferencje klientów, rodzaj promowanych produktów, styl inwestycji, czy wspomniane trendy. Tendencje dyktowane przez świat designu wpływają bezpośrednio na wybór oświetlenia, kolorów, faktur, materiałów wykończeniowych, oraz mebli.

Projektanci przestrzeni sklepowych, którzy chcą być zgodni z obecnymi trendami, stawiają przede wszystkim na minimalistyczne wyposażenie. Wszelkiego rodzaju regały sklepowe, postumenty ekspozycyjne, czy konsole zaprojektowane w stylu minimalistycznym wyróżniają się eleganckim i nowoczesnym wyglądem, który pasuje do wielu różnych stylów wnętrzarskich. Co więcej, tego typu meble sklepowe oraz systemy ekspozycyjne są funkcjonalne i praktyczne. Zwykle posiadają prostą konstrukcję, bez zbędnych elementów dekoracyjnych, co pozwala na odpowiednią ekspozycję wybranego asortymentu oraz skoncentrowanie uwagi klientów na konkretnej ofercie produktowej. Minimalistyczne meble handlowe są też zazwyczaj projektowane z myślą o optymalizacji przestrzeni i wykorzystaniu możliwie największej ilości miejsca, co jest szczególnie ważne w przypadku ograniczeń metrażowych.

Wyposażenie sklepu w stylu minimalistycznym / Mat. prasowe HELO FORMWyposażenie sklepu w stylu minimalistycznym | Mat. prasowe HELO FORM
Modułowość, personalizacja, kreacja!

Kolejnym z trendów jest wykorzystywanie systemów modułowych, które zapewniają dużą swobodę kreacji. Takie meble sklepowe można łączyć i dzielić na różne sposoby, tworząc niestandardowe rozwiązania i niepowtarzalne aranżacje wnętrz. Jest to świetny wybór dla osób, które chcą dostosować meble do indywidualnych potrzeb — zarówno pod kątem designu, jak i funkcjonalności. Projektując wnętrza bazujące na meblach i ekspozycjach modułowych, możemy mieć pewność, że będą to realizacje w pełni spersonalizowane, bowiem możemy decydować o niemal każdym ich elemencie — kolorze konstrukcji, akcesoriach, czy wypełnieniach.

Jeśli preferujemy surowy, industrialny styl możemy podkreślić charakter naszych mebli ekspozycyjnych dodatkami z siatki plecionej lub cięto-ciągnionej. Jeśli z kolei bliżej nam do stylu klasycznego, świetnie sprawdzą się akcenty z litego drewna. Nic nie stoi także na przeszkodzie, by taką aranżację uzupełnić o dowolne grafiki — zdjęcia, ilustracje oraz patterny. Możliwości są niemal nieograniczone. Co ciekawe, wybierając modułowe wyposażenie sklepów możemy je także zintegrować z multimediami. Ekrany reklamowe, czy nazywane „cyfrowym wyjściem z domu” systemy DOOH, to sprawdzone rozwiązania, które ułatwiają odbiorcom wejście w świat danej marki, jej stylu i wartości.

Systemy modułowe umożliwiają zaprojektowanie dowolnego wyposażenia sklepu / Mat. prasowe HELO FORMSystemy modułowe umożliwiają zaprojektowanie dowolnego wyposażenia sklepu | Mat. prasowe HELO FORM
Trendy w aranżowaniu wnętrz komercyjnych

Planujesz renowację wnętrza mieszkalnego? Zapraszam więc do zapoznania się z tekstem o szczegółach, które z pewnością pomogą w odświeżeniu aranżacji!

Dziękuję autorom tekstu oraz czytelnikom za poświęcony czas i zapraszam do siebie na Facebooka, Instagrama i TikToka, gdzie prezentuję szybkie porady dotyczące aranżacji wnętrz!