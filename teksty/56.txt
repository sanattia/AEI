Na co zwrócić uwagę odbierając mieszkanie od dewelopera?
Artykuły o wnętrzach Porady
22 marca 2023
Na co zwrócić uwagę odbierając mieszkanie od dewelopera?
Gdy otrzymujemy klucze do wymarzonego mieszkania, często jesteśmy bardzo podekscytowani i emocjonalnie podchodzimy do momentu, w którym w końcu możemy zamieszkać we własnym kącie. Aby jednak mieć pewność, że mieszkanie jest nie tylko piękne, ale również wykonane zgodnie z projektem i pozbawione usterek, warto już w momencie odbioru sprawdzić wiele elementów!

Przeczytaj tekst: „Na co zwrócić uwagę odbierając mieszkanie od dewelopera?”

Jeśli w najbliższym czasie będziesz odbierać mieszkanie od dewelopera, dobrze się do tego przygotuj. Pamiętaj, że wszelkie usterki czy niedoróbki wykryte później będą Cię kosztowały sporo czasu, nerwów i wydanych pieniędzy. Odbiór techniczny polega na sprawdzeniu nowego mieszkania przed oddaniem go do użytku. Jest to czas, kiedy właściciele mogą zgłaszać deweloperowi wszelkie niedociągnięcia. Obecnie na rynku można znaleźć sporo firm, które oferują usługi odbioru technicznego. Jest to oczywiście dodatkowy koszt, dlatego wiele osób decyduje się na samodzielny odbiór mieszkania. Wtedy jednak trzeba przygotować się na bardzo dokładne i wnikliwe oględziny wszystkich pomieszczeń oraz elementów instalacji i wykończenia wnętrza.
Co ze sobą zabrać na odbiór mieszkania?

Na odbiór techniczny nowego mieszkania najlepiej umawiać się w ciągu dnia. Jeśli odbywa się to w zimie, to w czasie, gdy jest jeszcze jasno. W dziennym świetle można bowiem zobaczyć o wiele więcej niż przy świetle lamp. Warto zabrać ze sobą umowę z deweloperem, a jeszcze wcześniej bardzo dokładnie ją przeczytać i zrobić notatki na temat norm i przepisów, a także zanotować sobie wszelkie pytania, jakie nam się nasuwają podczas tej lektury.
Poza umową na odbiór zabierzmy ze sobą plan mieszkania, długa taśmę mierniczą, lub dalmierz, poziomicę minimum 2m, kątownik oraz próbnik do sprawdzania prądu. Warto też mieć ze sobą sznurek z ciężarkiem do sprawdzenia pionów, zapalniczkę do sprawdzenia wentylacji oraz zwykłą piłeczkę, dzięki której będzie można sprawdzić równość podłogi. Aby sprawdzić gładkość i równość ścian, dobrze jest też zabrać latarkę dającą mocne światło – pokaże wszelkie ewentualne niedociągnięcia, których nie zobaczymy przy zwykłym świetle.
Co będziemy sprawdzać, podczas odbioru mieszkania?

Dokładne obejrzenie mieszkania i sprawdzenie wszystkich jego parametrów może nam zająć trochę czasu, dlatego warto zarezerwować sobie na to co najmniej dwie godziny. Nie należy się speszyć, gdyż oglądanie mieszkania na szybko może spowodować, że wiele kwestii przeoczymy. Na co zwracać szczególną uwagę?
Czy powierzchnia mieszkania jest zgodna z umową?

W tej kwestii trzeba po prostu zmierzyć za pomocą miarki lub dalmierza wszystkie pomieszczenia i zsumować ich powierzchnie. Deweloperzy mają różne metody wyliczania powierzchni mieszkania, które powinny być zapisane w umowie. Czasem powierzchnię liczy się z tynkiem, a czasem bez. W wielu umowach mogą również znaleźć się zapisy o marginesie błędu, najczęściej jest to 2 procent. Jeśli odstępstwa będą większe, może to być dobry powód do zerwania lub negocjacji umowy.

Na co zwrócić uwagę odbierając mieszkanie od dewelopera?
Czy podłogi są poziome i równe?

Do sprawdzania podłóg może posłużyć nam zarówno poziomica, jak i zwykła piłeczka. Położona na podłodze powinna pozostać w bezruchu. Na balkonie i na zewnętrznym parapecie podłoga powinna mieć natomiast niewielki spadek, umożliwiający odpływ wody. To również sprawdzimy za pomocą piłeczki. Za pomocą kątownika należy natomiast sprawdzić, czy kąty są proste.
Czy ściany są proste i gładkie?

Równość ścian sprawdzamy za pomocą kątownika przy podłodze oraz suficie. Natomiast równo rozłożony tynk, bez wybrzuszeń czy załamań możemy sprawdzić za pomocą mocnego światła latarki. Warto zwrócić uwagę także na to, czy ściany i sufity są suche. Sufitowi przyjrzyjmy się szczególnie wnikliwie i to w całym mieszkaniu, jeśli lokal znajduje się na ostatnim piętrze. Jakiekolwiek plamy wilgoci i zacieki świadczą o złej konstrukcji i wykonaniu dachu, który nie chroni przed wodą i wilgocią.