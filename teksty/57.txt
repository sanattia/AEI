Na co zwrócić uwagę przy projektowaniu oświetlenia?
Artykuły o wnętrzach Porady
15 marca 2023
Na co zwrócić uwagę przy projektowaniu oświetlenia?
Jeśli zastanawiasz się, na co zwrócić uwagę przy projektowaniu oświetlenia w domu, skorzystaj z poniższego poradnika! Przy jego pomocy stworzysz odpowiednie oświetlenie domu, które będzie nie tylko funkcjonalne, ale również estetyczne!

Na co zwrócić uwagę przy projektowaniu oświetlenia?

Odpowiedni projekt oświetlenia dla domu zapewnia komfort przebywania w każdym pomieszczeniu, niezależnie od jego kubatury czy stylu, w jakim jest ono zaaranżowane. W trakcie podejmowania decyzji o rozmieszczeniu i wyborze konkretnego oświetlenia, warto jest zapoznać się z aktualnie obowiązującymi trendami, a także przeanalizować rodzaj oświetlenia, materiały, z jakich je wykonano, energooszczędność czy też styl, w którym są one zaprojektowane. Dobrze dobrane oświetlenie w domu jest, nie tylko bardzo funkcjonalne, ale również pełni rolę dekoracyjną i podkreśla urok wybranej przestrzeni czy detali wykończeniowych.

Oświetlenie do domu należy również dostosować do konkretnego miejsca, w którym ma ono się znajdować. Intensywny rozwój technologii sprawia, że każdy właściciel domu może posiadać energooszczędne i inteligentne oświetlenie w każdym pomieszczeniu. Powierzchnia mieszkalna, jaką jest dom, wymaga zastosowania zróżnicowanego oświetlenia, które będzie ułatwiało sprawne poruszanie się po domu, szczególnie w porze wieczornej i nocnej. W tym celu warto jest zainstalować czujniki ruchu. Jest to bardzo przydatna funkcja na korytarzach, w holu, a także przy wejściu do domu. W budynku piętrowym można zainstalować włączniki schodowe, które zapewniają maksymalny komfort i bezpieczeństwo korzystania ze schodów.
Wybór odpowiedniego oświetlenia do kuchni

Funkcjonalne oświetlenie kuchni składa się z lamp umieszczonych na suficie, a także doświetlenia blatów roboczych. Można także postawić na akcenty, w postaci punktów świetlnych podkreślających wystrój kuchni.

Jest to jedno z ważniejszych pomieszczeń przy którym musimy zwrócić uwagę na oświetlenie. Oprócz światła ogólnego, warto dać 30 cm od szafek górnych halogeny, które również oświetlą nam blat. Zwróćmy uwagę, czy otworzą nam się szafki górne! Jeżeli są meble do samego sufitu, to nie można dawać oświetlenia natynkowego blisko szafek, ponieważ drzwiczki wtedy nam się nie otworzą.

W kuchni warto pomyśleć o pomocniczym oświetleniu blatu, np. pod szafkami górnymi, ale również, jeżeli macie w kuchni stół pomyślcie o świetle nastrojowym.