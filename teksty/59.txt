Jak dobrać podłogę na ogrzewanie podłogowe?
Artykuły o wnętrzach Porady
5 marca 2023
Jak dobrać podłogę na ogrzewanie podłogowe?
Instalacje zrobione, wylewki, tynki położone, więc teraz nadszedł czas aby wybrać odpowiednią podłogę. Człowiek zawsze się zastanawia: co na ogrzewanie podłogowe? Jaki materiał będzie najlepszy, solidny, będzie przepuszczał ciepło i nie będzie się rozchodził pod wpływem temperatury?

Jak dobrać podłogę na ogrzewanie podłogowe? Czy to mają być panele, płytki, podłoga drewniana, czy tak ostatnio popularne panele winylowe? Wszystko ma swoje plusy, minusy i oczywiście cenę. 🙂 O tym co dać na ogrzewanie podłogowe, powinniśmy tak naprawdę pomyśleć wcześniej, ponieważ różne podłogi maja różną wysokość i jeżeli chcemy łączyć różny materiał, to powinniśmy to przewidzieć i uwzględnić podczas wylewek, aby później nie było progów w domu.

Co wybrać na ogrzewanie podłogowe?

Bardzo dużo osób planuje dać na ogrzewanie podłogowe drewno. Oczywiście takie rozwiązanie ma dużo zalet i ale i kilka wad. Zacznijmy od zalet drewnianych podłóg. Przede wszystkim trzeba uzmysłowić sobie, że na podłogę z ogrzewaniem podłogowym, nie dajemy litego drewna. Jedynie drewno warstwowe może być zastosowane. Są to zazwyczaj trzy warstwy drewna, gdzie u góry znajduje się to drewno właściwe, dekoracyjne. Po nim będziemy właśnie chodzić. Często jest to drewno dębowe, lub egzotyczne. Dolne warstwy układane na przemian jest zazwyczaj iglaste, miększe. Dlaczego drewno warstwowe nadaje się na ogrzewanie podłogowe, a lite nie? Z prostej przyczyny. Gdy takie ogrzewanie działa, zmieniają się w danej podłodze naprężenia. W podłodze warstwowej te na przemian układane warstwy pracują i nie ma ryzyka, że takie drewno popęka. Lite drewno, całe, niestety rozejdzie się z czasem.
Zalety podłogi drewnianej na ogrzewaniu podłogowym

Przede wszystkim taka podłoga jest ciepła i przyjemna w dotyku. Tak więc w lato, czy na wiosnę kiedy ogrzewanie nie działa, można po niej chodzić, bez wrażenia, że jest zimno. Szczególnie ważne to jest dla ludzi którzy maja małe dzieci i będą one często siedziały na takiej podłodze.

Druga sprawa, jest to drewno naturalne, co liczy się dla estetów. Jest bardzo dużo gotowych wykończeń i z pewnością dobierzemy kolor i długość deski, pod siebie.

Kolejna zaleta podłogi drewnianej, to to, że można ja naprawić. Po latach jeżeli się uszkodzi, porysuje, można ją wycyklinować i polakierować na nowo. Co więcej, jeżeli jest to podłoga olejowana, a nie lakierowana, to drobne rysy możemy naprawić sami (co pokazałem w powyższym filmiku).