Chcesz przywołać kota? Możesz być zaskoczony. Mówienie do niego i wołanie po imieniu to nie najlepszy pomysł
10.05.2023
Magdalena Salik
Udostępnij:

Jak sprawić, by obcy kot nam zaufał? Próbować zwrócić jego uwagę gestami? A może mówić do niego albo po prostu czekać, aż sam podejdzie? Naukowcy opracowali skuteczną strategię, dzięki której możemy liczyć na interakcję z nieznajomym kotem.
W tym artykule:

    Badania nad kocim zaufaniem
    Jak sprawić, by kot nas polubił?
    Zaskakujące wyniki badań nad kotami

REKLAMA

Zdobycie zaufania obcego zwierzęcia nie jest prostą sprawą. Kiedy wchodzimy do mieszkania znajomych opiekujących się kotem, nie ma żadnej pewności, czy ich pupil pozwoli nam się ze sobą przywitać. Niekiedy możemy liczyć na głaski. Kiedy indziej kot skwituje naszą obecność jedynie gniewnym fuknięciem. A następnie przez całą wizytę będzie w ukryciu czekał, aż sobie pójdziemy.

Co zrobić, by zwiększyć nasze szanse na komunikację z kotem, który nas nie zna? To pytanie zdało sobie dwoje naukowców z francuskiego Université Paris Nanterre. Charlotte de Mouzon i Gérard Leboucher wybrali się do dwóch kocich kafejek. Jedna znajdowała się w Bordeaux, druga w Tuluzie.

W kafejkach badacze przeprowadzili serię prostych, ale fascynujących eksperymentów. Ich wyniki opisali w artykule opublikowanym w czasopiśmie naukowym „Animals”.
Badania nad kocim zaufaniem

W badaniach wzięło udział 12 kotów. Testy przeprowadzano wczesnym rankiem, jeszcze przed otwarciem kafejek. W ich trakcie jeden z eksperymentatorów cały czas siedział nieruchomo. Jego zadaniem było nagrywanie tego, co się działo w czasie eksperymentu. Czyli zachowania drugiego eksperymentatora – była nim Charlotte de Mouzon – oraz reakcji zwierząt.
Dlaczego koty gryzą? Wbrew pozorom najczęściej nie jest to przejaw agresji (fot. Getty Images)
Dlaczego koty gryzą? Wbrew pozorom najczęściej nie jest to przejaw agresji
REKLAMA

Strefa okazji i inspiracji:

Za każdym razem zwierzę wchodziło do pokoju razem ze swoim właścicielem. Został on poproszony o to, by nie komunikować się z kotem. Przed właściwymi testami odbyła się faza wstępna. Koty dostały kilka minut na oswojenie się z pomieszczeniem i eksperymentatorami.

Po tym nastąpiły właściwe testy. W pierwszej wersji eksperymentatorka nie patrzyła ani nie mówiła nic do kotów. Siedziała nieruchomo, nawet nie wyciągając do zwierząt ręki. Co na to koty? Sześć z dwunastu okazało się na tyle ciekawych, że podeszły do naukowczyni bez żadnej zachęty.
Jak sprawić, by kot nas polubił?

Na zdobycie serc większej liczby kotów trzeba było zapracować. W drugiej odsłonie badań naukowczyni nadal unikała kontaktu wzrokowego. Jednak tym razem zwracała się do kotów po imieniu i wydawała zachęcające dźwięki.