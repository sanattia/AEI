Gladiatorzy to nie tylko skazańcy i niewolnicy. Na arenie walczyli ludzie wolni, a także kobiety
Władze Rzymu dbały o to, by mieszkańcy Wiecznego Miasta mogli wypełnić swój czas różnorakimi rozrywkami. Wizyty w łaźni i podziwianie przedstawień to jeszcze nie wszystko. Na temat upodobań antycznych Rzymian wiele mówi motto „chleba i igrzysk”. O ile zdarzało się, że strawa nie zawsze była łatwo dostępna, to igrzysk nigdy nie brakowało, a największą popularnością cieszyły się zmagania specjalnie wyszkolonych wojowników. Kim byli gladiatorzy? Jak żyli i czy zawsze umierali na arenie? Na te i inne pytania odpowiadamy poniżej.
W tym artykule:

Wielu władców Rzymu nie spoglądało przychylnym okiem na igrzyska gladiatorów. Juliusz Cezar wolał studiować protokoły niż przyglądać się zmaganiom wojowników. Także Klaudiusz i Marek Aureliusz byli przeciwni walkom na arenie, jednak żaden z nich nie zdecydował się na ich zakazanie.

Dlaczego? Ponieważ byłoby to dla nich czymś w rodzaju „politycznego samobójstwa”. Rzymianie uwielbiali krwawe walki gladiatorów. Najlepiej świadczy o tym fakt, że igrzyska były organizowane nawet przez długi czas po wydaniu oficjalnego dekretu zakazującego tego typu widowisk.
Kim byli gladiatorzy i jakie mieli pochodzenie?

W powszechnej opinii przyjęło się twierdzenie, że na arenę wychodzili wyłącznie jeńcy wojenni i niewolnicy. Należy jednak stanowczo podkreślić, że to zaledwie półprawda.

Faktem jest, że gladiatorów werbowano przede wszystkim wśród pojmanych żołnierzy wroga. Byli to przede wszystkim Galowie, Trakowie i Germanie. Nie oznacza to jednak, że Rzymianin nie mógł walczyć na arenie. Przeciwnie, wielu gladiatorów było pospolitymi przestępcami, którzy musieli toczyć krwawe boje w ramach kary za swoje występki.
REKLAMA

Strefa okazji i inspiracji:

Inscenizacja w Rzymie z udziałem osób przebranych za gladiatorówInscenizacja w Rzymie z udziałem osób przebranych za gladiatorów / fot. Riccardo De Luca/Anadolu Agency via Getty Images

Gladiatorem mógł zostać także wolny człowiek – żołnierz albo zwykły mieszkaniec Rzymu, który był wystarczająco silny i potrafił choćby w podstawowym stopniu władać bronią. Ci ostatni podpisywali dobrowolny kontrakt, jednak w odróżnieniu od całej reszty mogli w każdej chwili zrezygnować z dalszego szkolenia lub „kariery”. Taki przywilej nie był dany jeńcom, niewolnikom i skazańcom. Dla nich istniały tylko dwie możliwości zakończenia walk – śmierć lub ułaskawienie.

Warto podkreślić, że gladiatorami nie byli wyłącznie mężczyźni. Na arenie walczyły także kobiety (do 200 roku n.e., kiedy takich zmagań zakazał cesarz Septymiusz Sewer). Choć trzeba przyznać, że było ich znacznie mniej