Pomysł na weekend: Górskie wędrówki w Zagłębiu Ruhry

Zagłębie Ruhry znajduje się w zachodnich Niemczech, tuż obok granicy z Holandią. Od XIX wieku było to jeden z najbardziej uprzemysłowionych obszarów Europie. Podobnie jak Śląsk, jest to właściwie jedna wielka aglomeracja miejska. Podróżując pociągiem przez Zagłębie Ruhry, trudno się zorientować, gdzie zaczyna się jedno miasto, a kończy drugie.

Pomimo bogatej zabudowy i industrialnej przeszłości, region wyróżnia się dzika naturą w postaci gór, jezior i rzek. A Essen – jedno z największych miast Niemiec i nieoficjalna stolica Zagłębia Ruhry – jest trzecim najbardziej zielonym miastem Niemiec.
Jak zorganizować hiking w Essen?

To właśnie w zielonym Essen warto zaplanować górską wędrówkę. O tym, dlaczego warto uprawiać hiking, przeczytasz również tutaj. W obrębie miasta znajdują się aż 3 hikingowe szlaki turystyczne:
REKLAMA

Trasa BaldneyStieg powstała w 2017 roku. Rozpoczyna się w południowej części miasta, nad jeziorem Baldney. Łączna długość szlaku wynosi niecałe 27 km. BaldneyStieg prowadzi przez lasy, łąki i pola. Na trasie mija się urocze gospodarstwa domowe z ogrodami wypełnionymi bujną zielenią. Trasa jest umiarkowanie trudna. 

Kettwiger PanoramaSteig – jak wskazuje nazwa – prowadzi do kilku miejsc, z których można podziwiać szeroką panoramę doliny rzeki Ruhry. Krajobraz na trasie jest zróżnicowany. Szlak na północ od brzegów rzeki Ruhry prowadzi przez strome lasy, obok rozległych pól i miejskich osiedli mieszkaniowych. Na południe od błękitnej Ruhry można na przemian wędrować przez lasy i tereny rolnicze. Na szlaku czeka nie tylko mnóstwo zieleni i przyrody dla miłośników spacerów, ale także ciekawe zabytki do odkrycia. Ponadto jest wiele miejsc, w których można się zatrzymać na przekąskę. Trasa ma ponad 34 km długości.