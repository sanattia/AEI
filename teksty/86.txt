Nie ma jednego sposobu na śmieci. Tak robią to ludzie w różnych zakątkach świata

Produkuj
W tym artykule:

    Tam śmieci nie żyją własnym życiem
    Co jest „Nie na miejscu”?
    Millennium Docs Against Gravity

Kupujemy. Konsumujemy. Wyrzucamy opakowanie. I tak codziennie razy miliard. A nawet i 8 miliardów. Oczywiście nie każdy człowiek na Ziemi ma taki sam wpływ na zanieczyszczenie środowiska. Jednak ekolodzy i klimatolodzy słusznie stawiają na odpowiedzialność zbiorową. Trudno mówić o jednostkach, skoro jest nas coraz więcej. Największe miasta na świecie zamieszkują już dziesiątki milionów ludzi.
Tam śmieci nie żyją własnym życiem

I o ile w miastach, przynajmniej niektórych, śmieci na ogół nie widać dookoła, o tyle poza miastami nie jest to już takie oczywiste. Gdzieś te odpady muszą w końcu wylądować. Problem może wydawać się abstrakcyjny. Czego oczy nie widzą, tego sercu nie żal.

I właśnie dlatego takie filmy jak „Nie na miejscu” w reżyserii Nikolausa Geyrhaltera są bardzo potrzebne. Produkcję będzie można zobaczyć podczas tegorocznego Festiwalu Millenium Doc Against Gravity.
REKLAMA

Strefa okazji i inspiracji:

Dla jednych może być to terapia szokowa, dla innych pretekst do pojęcia dyskusji w gronie bliskich. Kamera zabiera widzów w góry Szwajcarii, do wybrzeży Grecji i Albanii, do austriackiej spalarni śmieci, następnie do Nepalu i na Malediwy. A w końcu na pustynie Nevady, gdzie co roku odbywa się festiwal Burning Man. Łatwo o poczucie dysonansu, patrząc na malownicze krajobrazy upstrzone odpadami.

– Żyjemy na pięknej planecie, ale nie sądzę, abyśmy znaleźli na jej powierzchni jakikolwiek metr kwadratowy, na którym nie byłoby żadnych śmieci – mówił reżyser w rozmowie „Variety”.
Co jest „Nie na miejscu”?

Świat staje się coraz bardziej zanieczyszczony w wyniku działalności człowieka. Gdziekolwiek spojrzymy, widzimy skutki zanieczyszczenia, od powietrza, którym oddychamy, po wodę, którą pijemy. Jedną z najbardziej oczywistych oznak tej równi pochyłej są zaśmiecone miejsca. Niektóre bardziej niż inne.
REKLAMA

Do najbardziej zaśmieconych miast na świecie należą:

    Pekin
    Nowe Delhi
    Tokio
    Rio De Janeiro
    Los Angeles

Oczywiście problem nie ogranicza się jedynie do tych miast. Najbardziej widać go na łonie natury. Smutna prawda jest taka, że ludzie są ekspertami w śmieceniu. Odpady można znaleźć wszędzie. Zarówno na dnie oceanu, jak w i kosmosie.