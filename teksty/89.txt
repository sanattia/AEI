Na Węgrzech odnaleziono grobowiec rzymskiego lekarza. Pochowano go wraz z narzędziami
28.04.2023
Jakub Rybski
Udostępnij:

Węgierscy archeolodzy odnaleźli grób rzymskiego lekarza. Znajdował się w komitacie Jász-Nagykun-Szolnok, niedaleko Budapesztu. Badacze twierdzą, że mężczyzna żył w I wieku n.e.
W tym artykule:

    W grobie lekarza znajdował się kompletny zestaw cennych narzędzi
    Nie wiadomo dokładnie, skąd pochodził lekarz
    W okresie rzymskim Węgry były częścią prowincji Panonia

Zespół badaczy z Uniwersytetu Loránda Eötvösa (ELTE) oraz Muzeum Jász prowadzili wykopaliska w komitacie Jász-Nagykun-Szolnok, w historycznym regionie Jászság. To obszar na Węgrzech, który znajduje się na wschód od Budapesztu. Nieopodal miasta Jászberény znajduje się nekropolia Awarów, koczowniczego ludu, który w VI wieku n.e. zajmował terytorium Niziny Węgierskiej i Siedmiogrodu. Archeolodzy odkryli tam grób rzymskiego lekarza. Datowanie radiowęglowe wykazało, że żył w I wieku n.e.
W grobie lekarza znajdował się kompletny zestaw cennych narzędzi

Okazało się, że mężczyzna został pochowany wraz z całym zestawem metalowych narzędzi medycznych, które pochodziły z Cesarstwa Rzymskiego. To m.in. kleszcze, igły, pęsety i wysokiej jakości skalpele, które wykorzystywano do starożytnych zabiegów chirurgicznych. Przedmioty były umieszczone w dwóch szkatułkach i złożono j u stóp zmarłego. Badacze podkreślają, że grobowiec był dobrze zachowany i niemal w ogóle nienaruszony.
REKLAMA

Strefa okazji i inspiracji:

Analiza wykazała, że skalpele wykonano z miedzi i były zdobione srebrem. Wyposażono je w wymienne stalowe ostrza. Wśród przedmiotów grobowych znajdował się również przedmiot przypominający moździerz. Badacze sądzą, że mógł być wykorzystywany do mieszania oraz rozcierania ziół i różnych leków.

– W czasach starożytnych były to niezwykle cenne i wartościowe narzędzia, który wykonano z najlepszych materiałów. Nadawały się idealnie do przeprowadzania skomplikowanych zabiegów i operacji – mówi Tivadar Vida, dyrektor Instytutu Archeologii na Uniwersytecie ELTE.
Nie wiadomo dokładnie, skąd pochodził lekarz

Badanie szczątek mężczyzny wykazało, że lekarz zmarł w wieku ok. 50–60 lat. Nic nie wskazuje na to, żeby powodem zgony była poważna choroba lub uraz. Naukowcy planują przeprowadzić badania DNA oraz analizę izotopową szkieletu, aby ustalić, skąd dokładnie pochodził medyk.