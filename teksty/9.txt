Przed przystąpieniem do prawnej analizy czynów polegających na
stosowaniu mechanizmów hazardowych w grach komputerowych warto
najpierw wyjaśnić na czym polegają inne niż system loot boxów mecha-
nizmy hazardowe najczęściej spotykane w grach komputerowych.
Pierwszy z nich potocznie nazywany skin gamblingiem zasadniczo ni-
czym nie różni się od wirtualnych kasyn organizowanych za pośrednic-
twem sieci Internet. Jedyna zauważalna odmienność polega na tym, że
w internetowych kasynach konta użytkownika zasilane są prawdziwymi
pieniędzmi, natomiast w przypadku portali oferujących usługi skin gam-
blingowe konto użytkownika zasilane jest wirtualnymi przedmiotami, naj-
częściej w postaci tzw. skinów, czyli elementów urozmaicających wygląd
wyposażenia gracza. W zależności od używanej platformy skin gamblin-
gowej stawkę zakładu stanowią bezpośrednio wirtualne dobra, lub są
one konwertowane na ich równowartość wyrażaną w wybranej walucie
(najczęściej USD), za pośrednictwem stosowanych przez platformę skin
gamblingową algorytmów obliczających ich faktyczną wartość na pod-
stawie danych pobieranych z serwisów oferujących usługi zorganizowa-
nego obrotu wirtualnymi dobrami (przykładowo Steam marketplace).
Konta użytkownika platformy skin gamblingowej zasilane są poprzez in-
stalację odpowiedniej wtyczki do programu obsługującego platformę dys-
trybucyjną gry, z której pochodzi wirtualne mienie mogące stanowić
stawkę zakładu, która to wtyczka umożliwia przenoszenie wirtualnych
dóbr z profilu użytkownika platformy dystrybucyjnej na profil użytkownika
platformy skin gamblingowej.
Sam proces uczestnictwa w skin gamblingu jest analogiczny jak
w przypadku innych internetowych gier hazardowych. Na początku wy-
biera się jedną spośród kilku dostępnych rodzajów gry takich jak ruletka,
kości, poker, Black Jack, bingo, czy „jednoręki bandyta”, a następnie
określa się stawkę która ma być przedmiotem zakładu. W zależności od
wybranego rodzaju gry, w przypadku wygranej gracz uzyskuje wirtualny
przedmiot będący stawką zakładu, lub zasilenie konta użytkownika o wir-
tualne środki stanowiące umówiony iloczyn stawki wyrażonej w konkret-
nej walucie. W przypadku przegranej użytkownik traci wirtualne mienie
lub środki zasilające jego profil.
Celem wyjaśnienia trzeba wskazać, iż platformy skin gamblingowe są
bytem całkowicie niezależnym od wydawców gier komputerowych, z któ-
rych pochodzą wirtualne dobra będące przedmiotem zakładów. Jednak-
że oczywistym jest fakt, iż bez cichego przyzwolenia wydawców gier, któ-
rym zależy na zwiększeniu atrakcyjności swoich produktów, organizacja
tego typu działalności byłaby niemożliwa z uwagi na ochronę praw autor-
skich do wirtualnych przedmiotów, które są elementem programu kompu-
terowego jakim jest gra komputerowa. Istotny jest również fakt, że dzia-
łalność skin gamblingowa prowadzona jest z pominięciem wszelkich re-
gulacji związanych z organizacją gier hazardowych, a także umożliwia
w nich udział osobom poniżej 18 roku życia, które stanowią dużą część
odbiorców medium jakim są gry komputerowe, oraz są grupą szczególnie
podatną na zagrożenia związane z uzależnieniem od hazardu.
Środowisko czerpiące zyski z organizacji oraz promowania skin gam-
blingu często podnosi argument, iż prowadzenie działalności tego typu
nie może być uznane za hazard, gdyż przedmiotem zakładów nie są
przedmioty cechujące się rzeczywistą wartością. Argument ten należy
uznać za całkowicie nietrafny i mający na celu wyłącznie ochronę wła-
snych interesów, gdyż większość wirtualnego mienia mogącego stanowić
zasilenie profilu użytkownika platformy skin gamblingowej może być naby-
te bezpośrednio za prawdziwe pieniądze, lub w wyniku otwarcia płatnego
loot boxa, a także można je spieniężyć za pośrednictwem zorganizowa-
nych platform obrotu wirtualnym mieniem. Przytoczonemu argumentowi
przeczy już sam fakt, iż platformy oferujące usługę skin gamblingu auto-
Czy w grze komputerowej można stworzyć nielegalne kasyno?...
matycznie dokonują wyceny oraz konwersji wniesionych do konta użyt-
kownika wirtualnych dóbr na ich równowartość w prawdziwej walucie, co
dokonywane jest w oparciu o dane pobierane z prowadzonych przez
twórców gry serwisów zorganizowanego obrotu wirtualnym mieniem.
Drugim mechanizmem, który z uwagi na omawianą problematykę warto
przedstawić jest oddolne organizowanie gier hazardowych przez indywi-
dualnych użytkowników konkretnej gry komputerowej, przy użyciu istnieją-
cych w grze funkcjonalności, zarówno tych które zostały stworzone przez
twórców właśnie do tego celu, jak i takich, które pierwotnie miały mieć zu-
pełnie inne zastosowanie. Zasady funkcjonowania wskazanego mechani-
zmu opiszę na przykładzie organizowanych przez użytkowników gry „Ti-
bia” tzw. gier na kostkę (ang. dice games)13.