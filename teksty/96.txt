Do Polski przylecą najnowocześniejsze samoloty. Sprawdź, gdzie odbędą się pokazy lotnicze

Od czerwca do sierpnia w różnych miejscach w Polsce zaplanowano pokazy lotnicze. Wezmą w nich udział między innymi weterani wojenni i formacje akrobacyjne. Jakie maszyny będzie można zobaczyć na niebie?
W tym artykule:

    Pokazy lotnicze w Polsce
    Zaplanuj wyjazd na pokazy lotnicze w te wakacje
    Wielki powrót Air Show Radom

Zbliżające się lato to powrót wielu outdoorowych rozrywek. Nie wszystkie są oczywiste, ba, nie zawsze musimy brać w nich czynny udział. Kto chociaż raz widział na żywo pokazy lotnicze, ten wie, że samo obserwowanie powietrznych akrobacji może przyspieszyć tętno.

Gdzie w tym roku odbędą się air show w Polsce? Oto lista wydarzeń, których nie chcesz przegapić.
Pokazy lotnicze w Polsce

Sezon rozpocznie się na Lubelszczyźnie. Tegoroczna edycja Świdnik Air Festival została zaplanowana na pierwszy weekend czerwca. Na razie poza datą – 4 czerwca – organizatorzy nie zdradzili jeszcze więcej szczegółów.

Dwa tygodnie później – w weekend 17–18.06 – odbędzie się Antidotum Airshow Leszno. Nad głowami widzów latać będą odrzutowce i śmigłowce polskich i zagranicznych sił powietrznych, paralotnie, motoparalotnie i nie tylko. Zagrzmi też Eurofighter Typhoon, czyli jeden z najnowocześniejszych myśliwców świata. Zgodnie z tradycją w Lesznie nie zabraknie pokazów nocnych z muzyką na żywo i bardzo dużą dawką pirotechniki.
REKLAMA

Samolot Eurofighter Typhoon / fot. Bundesheer (Bundesministerium für Landesverteidigung und Sport) / Markus Zinner - originally posted to Flickr as Eurofighter Typhoon, CC BY-SA 3.0, https://commons.wikimedia.org/w/index.php?curid=12103028

Czerwiec zakończy się na Podkarpaciu, a konkretnie w Mielcu, gdzie 24.06 odbędą się Podkarpackie Pokazy Lotnicze.